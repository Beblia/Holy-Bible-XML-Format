<?xml version="1.0" encoding="utf-8"?>
<bible translation="Serbian Bible (SDS) 1934" status="Public Domain">
	<testament name="New">
		<book number="40">
			<chapter number="1">
				<verse number="1">Порекло Исуса Христа, сина Давида, Аврамова сина.</verse>
				<verse number="2">Аврам роди Исака, Исак роди Јакова, Јаков роди Јуду и браћу његову,</verse>
				<verse number="3">Јуда роди Фареса и Зару с Тамаром, Фарес роди Есрома, Есром роди Арама,</verse>
				<verse number="4">Арам роди Аминадава, Аминадав роди Насона, Насон роди Салмона,</verse>
				<verse number="5">Салмон роди Воза с Рахавом, Воз роди Јовида с Рутом, Јовид роди Јесеја,</verse>
				<verse number="6">а Јесеј роди Давида цара. Давид роди Соломона с Уријницом,</verse>
				<verse number="7">Соломон роди Ровоама, Ровоам роди Авију, Авија роди Асу,</verse>
				<verse number="8">Аса роди Јосафата, Јосафат роди Јорама, Јорам роди Озију,</verse>
				<verse number="9">Озија роди Јоатама, Јоатам роди Ахаза, Ахаз роди Езекију,</verse>
				<verse number="10">Езекија роди Манасију, Манасија роди Амона, Амон роди Јосију,</verse>
				<verse number="11">а Јосија роди Јехонију и браћу његову у време одвођења у Вавилон.</verse>
				<verse number="12">А по одвођењу у Вавилон Јехонија роди Салатила, Салатило роди Зоровавеља,</verse>
				<verse number="13">Зоровавељ роди Авиуда, Авиуд роди Елиакима, Елиаким роди Азора,</verse>
				<verse number="14">Азор роди Садока, Садок роди Ахима, Ахим роди Елиуда,</verse>
				<verse number="15">Елиуд роди Елеазара, Елеазар роди Матана, Матан роди Јакова,</verse>
				<verse number="16">а Јаков роди Јосифа, мужа Марије, која роди Исуса који се зове Месија.</verse>
				<verse number="17">Свега, дакле, колена: од Аврама до Давида четрнаест колена, од Давида до одвођења у Вавилон четрнаест колена и од одвођења у Вавилон до Месије четрнаест колена.</verse>
				<verse number="18">А рођење Исуса Христа било је овако: Марија, мати његова, била је заручница Јосифова; још док се нису били састали, нађе се да је зачела од Духа светога.</verse>
				<verse number="19">А Јосиф, муж њезин, будући праведан и не хотећи је јавно срамотити, намисли је тајно отпустити.</verse>
				<verse number="20">Но кад он то помисли, а то му се јави у сну анђео Господњи и рече: Јосифе, сине Давидов, не бој се да узмеш Марије, жене своје; јер што се у њој зачело од Духа је светога.</verse>
				<verse number="21">Родиће сина, и надени му име Исус; јер ће он спасти народ свој од греха њихових.</verse>
				<verse number="22">А све ово било је да се испуни што је Господ рекао преко пророка који каже:</verse>
				<verse number="23">"Ето, девојка ће зачети и родиће сина, и наденуће му име Емануило", т. ј. преведено: с нама је Бог.</verse>
				<verse number="24">А кад се Јосиф пробуди од сна, учини као што му је заповедио анђео Господњи, и узе жену своју.</verse>
				<verse number="25">И не позна је док не роди сина, и надену му име Исус.</verse>
			</chapter>
			<chapter number="2">
				<verse number="1">А кад се Исус родио у Витлејему јудејском, за време цара Ирода, гле, мази са истока дођоше у Јерусалим</verse>
				<verse number="2">и рекоше: Где је цар јудејски који се родио? Видели смо, наиме, његову звезду на истоку и дошли смо да му се поклонимо.</verse>
				<verse number="3">А кад то чу цар Ирод, уплаши се, и сав Јерусалим с њим.</verse>
				<verse number="4">И сабра све првосвештенике и књижевнике народне и питаше их где ће се Месија родити.</verse>
				<verse number="5">А они му рекоше: У Витлејему јудејском. Јер је овако написао пророк:</verse>
				<verse number="6">"И ти, Витлејеме, земљо Јудина, никако ниси најмањи међу кнезовима Јудиним; јер ће из тебе изићи кнез који ће пасти народ мој, Израиља".</verse>
				<verse number="7">Онда Ирод тајно дозва маге, сазна од њих тачно време кад се звезда јавила,</verse>
				<verse number="8">и посла их у Витлејем и рече: Идите и распитајте добро за дете; а кад га нађете, јавите ми, да и ја дођем да му се поклоним.</verse>
				<verse number="9">А они, саслушавши цара, отидоше. И гле, звезда коју су видели на истоку, иђаше пред њима док не дође и не стаде над местом где је било дете.</verse>
				<verse number="10">А кад видеше звезду, обрадоваше се врло.</verse>
				<verse number="11">И уђоше у кућу и видеше дете с Маријом, матером његовом, и падоше и поклонише му се. Па отворише ковчеге своје и дариваше га златом, тамјаном и смирном.</verse>
				<verse number="12">И како су у сну примили заповест да се не враћају к Ироду, другим путем отидоше у своју земљу.</verse>
				<verse number="13">А кад они отидоше, гле, анђео Господњи јави се Јосифу у сну и рече: Устани, узми дете и матер његову и бежи у Египат. И буду онде док ти не кажем, јер ће Ирод тражити дете да га погуби.</verse>
				<verse number="14">А он устаде, узе дете и матер његову ноћу и отиде у Египат.</verse>
				<verse number="15">И био је онде до смрти Иродове, да се испуни што је Господ рекао преко пророка који каже: "Из Египта дозвах сина свога".</verse>
				<verse number="16">А кад Ирод виде да су га мази преварили, разгневи се врло, и посла и поби сву децу у Витлејему и у свој околини његовој, од две године и ниже, по времену које је тачно дознао од мага.</verse>
				<verse number="17">Тада се испуни што је рекао пророк Јеремија:</verse>
				<verse number="18">"У Рами се чу глас, плач и јаукање много: Рахиља плаче за децом својом, и неће да се утеши, јер их нема".</verse>
				<verse number="19">А по смрти Иродовој, гле, анђео Господњи јави се у сну Јосифу у Египту</verse>
				<verse number="20">и рече: Устани, узми дете и матер његову, па иди у земљу Израиљеву; јер су умрли који су тражили живот детињи.</verse>
				<verse number="21">А он устаде, узе дете и матер његову и дође у земљу Израиљеву.</verse>
				<verse number="22">Но кад чу да Архелај влада у Јудеји место Ирода, оца свога, побоја се онамо ићи. И, поучен у сну, отиде у крајеве галилејске,</verse>
				<verse number="23">и дође и настани се у граду по имену Назарет - да се испуни што су казали пророци: Назарећанин ће се звати.</verse>
			</chapter>
			<chapter number="3">
				<verse number="1">У оно време дође Јован Крститељ и проповедаше у пустињи јудејској</verse>
				<verse number="2">и говораше: Покајте се, јер се приближило царство небеско!</verse>
				<verse number="3">Он је, наиме, тај за кога је пророк Исаија рекао: "Глас онога што виче у пустињи: Приправите пут Господњи, поравните стазе његове!"</verse>
				<verse number="4">А он, Јован, имао је хаљину од длаке камиље и појас кожан око бедара својих, а храна његова беху скакавци и дивљи мед.</verse>
				<verse number="5">Тада излажаше к њему Јерусалим, сва Јудеја и сва околина јорданска,</verse>
				<verse number="6">и он их кршћаваше у реци Јордану и исповедаху грехе своје.</verse>
				<verse number="7">А кад виде многе фарисеје и садукеје где иду да их крсти, рече им: Породи гујини! Ко вас научи да бежите од гнева који иде?</verse>
				<verse number="8">Него - родите род достојан покајања!</verse>
				<verse number="9">И нека вам не пада на ум мисао: имамо оца Аврама! Јер вам кажем: Бог може од овога камења подићи децу Авраму!</verse>
				<verse number="10">Већ стоји секира дрвећу код корена; па свако дрво које не рађа добра рода, сече се и у огањ се баца.</verse>
				<verse number="11">Ја вас кршћавам водом, да се покајете; а онај што иде за мном, јачи је од мене, коме нисам достојан обуће понети: тај ће вас крстити Духом светим и огњем.</verse>
				<verse number="12">Он држи лопату у руци својој, па ће очистити гувно своје, и скупиће пшеницу своју у житницу, а плеву ће сажећи огњем који се не може угасити.</verse>
				<verse number="13">Тада дође Исус из Галилеје на Јордан к Јовану, да га овај крсти.</verse>
				<verse number="14">Но овај му брањаше и рече: Ти треба мене да крстиш, а ти ли долазиш к мени?</verse>
				<verse number="15">А Исус одговори и рече му: Пусти сад! Јер тако треба да учинимо све што је право. Тада га пусти.</verse>
				<verse number="16">А кад се Исус крстио, изиђе одмах из воде, и, гле, отворише се небеса, и виде Духа Божјег где силази као голуб и иде на њега.</verse>
				<verse number="17">И, гле, глас с небеса говораше: Ово је Син мој љубазни, који је по мојој вољи!</verse>
			</chapter>
			<chapter number="4">
				<verse number="1">Тада Исуса одведе Дух у пустињу, да га ђаво куша.</verse>
				<verse number="2">И пошто је постио четрдесет дана и четрдесет ноћи, најпосле огладне.</verse>
				<verse number="3">И приступи кушач и рече му: Ако си Син Божји, реци да камење ово хлебови постану.</verse>
				<verse number="4">А он одговори и рече: Написано је: "Не живи човек само о хлебу, него о свакој речи која излази из уста Божјих".</verse>
				<verse number="5">Тада га ђаво поведе у свети град, постави га на крило од храма,</verse>
				<verse number="6">па му рече: Ако си Син Божји, скочи доле; јер је написано: "Анђелима ће својим заповедити за тебе, и на рукама ће те носити, да не запнеш за камен ногом својом".</verse>
				<verse number="7">Рече му Исус: И то стоји написано: "Не кушај Господа, Бога свога".</verse>
				<verse number="8">Опет га поведе ђаво на једну врло високу гору, показа му сва царства светска и славу њихову,</verse>
				<verse number="9">и рече му: Све ћу ти ово дати, ако паднеш и поклониш ми се.</verse>
				<verse number="10">Тада му рече Исус: Иди од мене, сотоно! јер је написано: "Господу, Богу своме, клањај се и њему јединоме служи".</verse>
				<verse number="11">Тада га ђаво остави, и, гле, анђели приступише и служаху му.</verse>
				<verse number="12">А кад чу да је Јован предан, склони се у Галилеју.</verse>
				<verse number="13">Остави Назарет и дође и настани се у Кафарнауму приморскоме, у земљи Завулоновој и Нефталимовој -</verse>
				<verse number="14">да се испуни што је рекао Исаија пророк:</verse>
				<verse number="15">"Земља Завулонова и земља Нефталимова, према мору, с оне стране Јордана, Галилеја незнабожачка,</verse>
				<verse number="16">народ који седи у тами, виде светлост велику, и онима што седе у земљи и сену смртном, светлост им засветли".</verse>
				<verse number="17">Отада поче Исус проповедати и говорити: Покајте се, јер се приближило царство небеско!</verse>
				<verse number="18">А кад је ишао покрај Галилејског мора, виде два брата, Симона, који се зове Петар, и Андрију, брата његова, где бацају мреже у море. Беху, наиме, рибари.</verse>
				<verse number="19">И рече им: Хајдете за мном, и учинићу вас ловцима људским.</verse>
				<verse number="20">А они одмах оставише мреже и пођоше за њим.</verse>
				<verse number="21">И кад отиде одатле, виде друга два брата, Јакова Зеведејева и Јована, брата његова, где са Зеведејем, оцем својим, у чамцу крпе мреже своје. И позва их.</verse>
				<verse number="22">А они одмах оставише чамац и оца свога и пођоше за њим.</verse>
				<verse number="23">И иђаше (Исус) по свој Галилеји, учећи по синагога њиховим, проповедајући еванђеље о царству и лечећи сваку болест и сваку немоћ у народу.</verse>
				<verse number="24">И отиде глас о њему по свој Сирији. И донесоше му све болесне, који су патили од различних болести и мука, бесне, месечаре и узете - и излечи их.</verse>
				<verse number="25">И иђаше за њим много народа из Галилеје и Декапоља, Јерусалима и Јудеје и с оне стране Јордана.</verse>
			</chapter>
			<chapter number="5">
				<verse number="1">А кад виде народ, попе се на гору, и кад седе, приступише му ученици његови.</verse>
				<verse number="2">И отвори уста своја и учаше их овако:</verse>
				<verse number="3">Благо духовно сиромашнима, јер је њихово царство небеско!</verse>
				<verse number="4">Благо жалоснима, јер ће се ови утешити!</verse>
				<verse number="5">Благо кроткима, јер ће они наследити земљу!</verse>
				<verse number="6">Благо гладнима и жеднима праведности, јер ће се они наситити!</verse>
				<verse number="7">Благо милостивима, јер ће они бити помиловани!</verse>
				<verse number="8">Благо онима који су чиста срца, јер ће они Бога гледати!</verse>
				<verse number="9">Благо миротворцима, јер ће се они синови Божји назвати!</verse>
				<verse number="10">Благо прогнанима за праведност, јер је њихово царство небеско!</verse>
				<verse number="11">Благо вама кад вас стану ружити и гонити и бедити сваким злом због мене!</verse>
				<verse number="12">Радујте се и веселите се, јер је велика плата ваша на небесима: тако су гонили пророке пре вас!</verse>
				<verse number="13">Ви сте со земљи. Но ако со обљутави - чим ће се осолити? Није више ни за што, осим да се проспе напоље и да је људи изгазе.</verse>
				<verse number="14">Ви сте светлост свету. Не може се град сакрити кад на гори стоји.</verse>
				<verse number="15">Нити се пали жижак и меће под мерицу, него на светњак, па светли свима који су у кући.</verse>
				<verse number="16">Тако да се светли светлост ваша пред људима, да виде ваша добра дела и славе Оца вашега који је на небесима!</verse>
				<verse number="17">Не мислите да сам дошао да укинем закон или пророке; нисам дошао да укинем, него да испуним.</verse>
				<verse number="18">Јер заиста, кажем вам: Док не прође небо и земља, ни једног јоте или једне цртице неће нестати из закона док се све не збуде.</verse>
				<verse number="19">Ко, дакле, укине једну од ових најмањих заповести и тако научи људе, најмањи ће се назвати у царству небеском; а ко изврши и (тако) научи, тај ће се велик назвати у царству небеском.</verse>
				<verse number="20">Јер вам велим: Ако праведност ваша не буде много већа од (праведности) књижевника и фарисеја, нећете ући у царство небеско.</verse>
				<verse number="21">Чули сте да је речено старима: "Не убиј; а ко убије, доћи ће пред суд".</verse>
				<verse number="22">А ја вам кажем: Сваки који се гневи на брата свога, доћи ће пред суд; а ко каже брату своме: рака!, доћи ће пред синедрион; а ко каже: будало!, заслужио је да дође у пакао огњени.</verse>
				<verse number="23">Ако, дакле, принесеш дар свој ка жртвенику и онде се сетиш да брат твој има нешто на те,</verse>
				<verse number="24">остави онде дар свој, пред жртвеником, и иди прво помири се с братом својим, па онда дођи и принеси дар свој.</verse>
				<verse number="25">Мири се са супарником својим брзо, док си на путу с њим, да те супарник не преда судији, а судија слузи и баце те у тамницу.</verse>
				<verse number="26">Заиста, кажем ти: Нећеш изићи оданде док не платиш последњу пару.</verse>
				<verse number="27">Чули сте да је речено: "Не чини прељубе".</verse>
				<verse number="28">А ја вам кажем: Сваки који погледа на жену са жељом, већ је учинио прељубу с њом у срцу своме.</verse>
				<verse number="29">А ако те око твоје десно саблажњава, ископај га и баци од себе; јер ти је боље да погине један од удова твојих, него ли све тело твоје да буде бачено у пакао.</verse>
				<verse number="30">И ако те десна рука твоја саблажњава, одсеци је и баци од себе; јер ти је боље да погине један од удова твојих, него ли све тело твоје да оде у пакао.</verse>
				<verse number="31">А речено је: "Ко отпусти жену своју, да јој да књигу распусну".</verse>
				<verse number="32">А ја вам кажем: Сваки који отпусти жену своју, осим за прељубу, наводи је да чини прељубу, и који отпуштеницу узме, чини прељубу.</verse>
				<verse number="33">Још сте чули да је речено старима: "Не куни се криво, а испуни Господу заклетве своје".</verse>
				<verse number="34">А ја вам кажем: Не куните се никако! Ни небом, јер је престо Божји;</verse>
				<verse number="35">ни земљом, јер је подножје ногама његовим; ни Јерусалимом, јер је град великога цара.</verse>
				<verse number="36">Ни главом својом не куни се, јер не можеш ни длаке једне беле или црне учинити.</verse>
				<verse number="37">Него нека буде реч ваша: да, да, не, не; а што је више од овога, ода зла је.</verse>
				<verse number="38">Чули сте да је речено: "Око за око и зуб за зуб".</verse>
				<verse number="39">А ја вам кажем: Не противите се злу! Него, ако те ко удари по десном твом образу, окрену му и други.</verse>
				<verse number="40">И који хоће да се суди с тобом и хаљину твоју да узме, подај му и огртач.</verse>
				<verse number="41">И ко те натера једну миљу, иди с њиме две.</verse>
				<verse number="42">Ономе који иште од тебе, подај, и од онога који хоће да узајми од тебе, не окрећи се.</verse>
				<verse number="43">Чули сте да је речено: "Љуби ближњега свога и мрзи на непријатеља свога".</verse>
				<verse number="44">А ја вам кажем: Љубите непријатеље своје и молите се Богу за оне који вас гоне,</verse>
				<verse number="45">да будете синови Оца свога који је на небесима; јер његово сунце обасјава зле и добре и кишу даје праведнима и неправеднима.</verse>
				<verse number="46">Јер ако љубите (само) оне који вас љубе - какву плату имате? Зар не чине то и цариници?</verse>
				<verse number="47">И ако Бога називате само браћи својој - шта особито чините? Зар не чине тако и незнабошци?</verse>
				<verse number="48">Будите, дакле, ви савршени, као што је савршен Отац ваш небески!</verse>
			</chapter>
			<chapter number="6">
				<verse number="1">Пазите да добра дела своја не чините пред људима, да вас они виде; иначе немате плате код Оца свога који је на небесима.</verse>
				<verse number="2">Кад, дакле, дајеш милостињу, не труби пред собом, као што претворице чине по синагогама и улицама, да их славе људи. Заиста, кажем вам: Примили су плату своју!</verse>
				<verse number="3">А ти кад дајеш милостињу, да не зна левака твоја шта чини десница твоја,</verse>
				<verse number="4">да милостиња твоја буде тајна. И Отац твој, који види тајно, платиће ти.</verse>
				<verse number="5">И кад се молите Богу, не будите као претворице; јер се радо моле стојећи по синагогама и на раскршћима, да се покажу пред људима. Заиста, кажем вам: Примили су плату своју!</verse>
				<verse number="6">А ти кад се молиш, уђи у собу своју, затвори врата своје и помоли се Оцу своме у тајности. И Отац твој, који види тајно, платиће ти.</verse>
				<verse number="7">А кад се молите, не говорите много, као незнабошци; јер мисле да ће за многе речи своје бити услишени.</verse>
				<verse number="8">Не будите, дакле, као они; јер зна Отац ваш шта вам треба, пре него што га молите.</verse>
				<verse number="9">Овако се, дакле, молите и ви: Оче наш небески, да се свети име твоје!</verse>
				<verse number="10">Да дође царство твоје! Да буде воља твоја, као на небу, (тако) и на земљи!</verse>
				<verse number="11">Хлеб наш потребни дај нам данас!</verse>
				<verse number="12">И опрости нам дугове наше, као што смо и ми опростили дужницима својим!</verse>
				<verse number="13">И не наведи нас у искушење, него нас избави од зла!</verse>
				<verse number="14">Јер ако опраштате људима грехе њихове, опростиће и вама Отац ваш небески;</verse>
				<verse number="15">а ако не опраштате људима, ни Отац ваш неће опростити вама греха ваших.</verse>
				<verse number="16">А кад постите, не будите жалосни, као претворице; јер нагрђују лица својега, да би их видели људи где посте. Заиста, кажем вам: Примили су плату своју!</verse>
				<verse number="17">А ти кад постиш, намажи главу своју и лице своје умиј,</verse>
				<verse number="18">да те не виде људи где постиш, него Отац твој који је у тајности. И Отац твој, који види тајно, платиће ти.</verse>
				<verse number="19">Не сабирајте себи блага на земљи, где мољац и рђа квари, и где лупежи поткопавају и краду,</verse>
				<verse number="20">него сабирајте себи благо на небу, где ни мољац ни рђа не квари, и где лупежи не поткопавају и не краду.</verse>
				<verse number="21">Јер где је благо твоје онде ће бити и срце твоје.</verse>
				<verse number="22">Светило телу је око. Ако је, дакле, око твоје здраво, све ће тело твоје светло бити;</verse>
				<verse number="23">а ако око твоје не ваља, све ће тело твоје тамно бити. Ако је, дакле, светлост која је у теби, тама, колика ће бити тама?</verse>
				<verse number="24">Нико не може служити два господара: јер или ће на једнога мрзити, а дугога љубити, или ће се једног држати, а другог презирати. Не можете служити Богу и мамони.</verse>
				<verse number="25">Зато вам кажем: Не брините се за живот свој, шта ћете јести, ни за тело своје, шта ћете обући. Зар није живот више од хране, и тело од одела?</verse>
				<verse number="26">Погледајте на птице небеске: не сеју, не жању и не сабирају у житнице, па ипак их храни Отац ваш небески. Зар не вредите ви много више од њих?</verse>
				<verse number="27">А ко од вас бринући се, може животу своме додати лакат један?</verse>
				<verse number="28">И за одело што се бринете? Погледајте на љиљане пољске како расту; не труде се и не преду.</verse>
				<verse number="29">Али вам кажем: Ни Соломон у свој слави својој не обуче се као један од ових.</verse>
				<verse number="30">А кад траву пољску, која данас јесте а сутра се у пећ баца, Бог тако одева, неће ли много пре вас, маловерни?</verse>
				<verse number="31">Не брините се, дакле, и не говорите: Шта ћемо јести? Шта ћемо пити? Шта ћемо обући?</verse>
				<verse number="32">За све то брину се незнабошци. Зна Отац ваш небески да вам треба све то.</verse>
				<verse number="33">Него иштите најпре царства његова и праведности његове, и све ово додаће вам се.</verse>
				<verse number="34">Не брините се, дакле, за сутра, јер ће се сутра бринути за се. Доста је свакоме дану зла свога.</verse>
			</chapter>
			<chapter number="7">
				<verse number="1">Не судите, да вам се не суди.</verse>
				<verse number="2">Јер каквим судом судите, судиће вам се, и каквом мером мерите, мериће вам се.</verse>
				<verse number="3">А што видиш трун у оку брата свога, а брвна у своме оку не осећаш?</verse>
				<verse number="4">Или како ћеш рећи брату своме: Дај да извадим трун из ока твога - а ето брвно у оку твоме?</verse>
				<verse number="5">Претворицо, извади прво брвно из ока свога, па онда можеш гледати како ћеш да извадиш трун из ока брата свога!</verse>
				<verse number="6">Не дајте светиње псима нити бацајте бисера свога пред свиње, да га не изгазе ногама својима и врате се и растргну вас.</verse>
				<verse number="7">Иштите, и даће вам се; тражите и наћи ћете; куцајте, и отвориће вам се.</verse>
				<verse number="8">Јер сваки који иште, добива, и који тражи, налази, и ономе који куца, отвориће се.</verse>
				<verse number="9">Или ко је од вас човек, у кога ако син његов заиште хлеба, камен да му да?</verse>
				<verse number="10">Или ако рибе заиште, змију да му да?</verse>
				<verse number="11">Кад, дакле, ви, зли будући, умете давати добре дарове деци својој, колико ће пре Отац ваш небески дати добра онима који га моле!</verse>
				<verse number="12">Све, дакле, што хоћете да чине вама људи, чините и ви њима; јер то је закон и пророци.</verse>
				<verse number="13">Улазите на уска врата; јер су широка (врата) и широк је пут што води у пропаст, и много их је који њим улазе.</verse>
				<verse number="14">Како су уска врата и тесан пут што води у живот, и мало их је који га налазе!</verse>
				<verse number="15">Чувајте се од лажних пророка, који вам долазе у оделу овчјем, а изнутра су вуци грабљиви.</verse>
				<verse number="16">По плодовима њиховим познаћете их. Зар се с трња бере грожђе или са чкаља смокве?</verse>
				<verse number="17">Тако свако добро дрво плодове добре доноси, а рђаво дрво плодове рђаве доноси.</verse>
				<verse number="18">Не може дрво добро плодова рђавих доносити, ни дрво рђаво плодова добрих доносити.</verse>
				<verse number="19">Свако дрво које не доноси добра плода, сече се и у огањ се баца.</verse>
				<verse number="20">Дакле, по плодовима њиховим познаћете их.</verse>
				<verse number="21">Неће сваки који ми говори: Господе, Господе!, ући у царство небеско, него онај који твори вољу Оца мога који је на небесима.</verse>
				<verse number="22">Многи ће ми рећи у онај дан: Господе, Господе! Зар нисмо твојим именом прорицали, твојим именом зле духове изгонили, твојим именом чудеса много учинили?</verse>
				<verse number="23">И тада ћу им рећи: Никад вас нисам знао; идите од мене ви који чините безакоње!</verse>
				<verse number="24">Сваки, дакле, који слуша ове моје речи и извршује их, сличан је човеку мудру, који сазида кућу своју на камену.</verse>
				<verse number="25">И паде киша и дођоше реке и дунуше ветрови и навалише на кућу ту - и не паде, јер беше утврђена на камену.</verse>
				<verse number="26">И сваки који слуша ове моје речи и не извршује их, сличан је човеку луду, који сазида кућу своју на песку.</verse>
				<verse number="27">И паде киша и дођоше реке и дунуше ветрови и навалише на кућу ту - и паде, и беше велик пад њен.</verse>
				<verse number="28">И кад Исус сврши речи ове, дивљаше се народ науци његовој.</verse>
				<verse number="29">Јер их је учио као онај који има власт, а не као књижевници њихови.</verse>
			</chapter>
			<chapter number="8">
				<verse number="1">А кад сиђе с горе, иђаше за њим много народа.</verse>
				<verse number="2">И гле, губавац један приступи, паде пред њега и рече: Господе, ако хоћеш, можеш ме очистити.</verse>
				<verse number="3">И пружи руку, дохвати га се и рече: Хоћу, очисти се! И одмах се очисти од губе.</verse>
				<verse number="4">И рече му Исус: Гледај, никоме не казуј, него иди, покажи се свештенику и принеси дар који је заповедио Мојсије - за сведочанство њима.</verse>
				<verse number="5">А кад уђе у Кафарнаум, приступи му један капетан, мољаше га и рече:</verse>
				<verse number="6">Господе, слуга мој лежи дома узет и мучи се врло.</verse>
				<verse number="7">Рече му: Ја ћу доћи и излечићу га.</verse>
				<verse number="8">А капетан одговори и рече: Господе, нисам достојан да под мој кров уђеш; него реци само једну реч, и оздравиће слуга мој.</verse>
				<verse number="9">Јер и ја сам човек под влашћу, и имам под собом војника, па кажем овоме: Иди! и иде; и другоме: Дођи! и дође; и слузи своме: Учини то! и учини.</verse>
				<verse number="10">а кад Исус чу то, задиви се и рече својој пратњи: Заиста, велим вам: Ни код једног Израиљца не нађох толике вере!</verse>
				<verse number="11">Али вам кажем: Многи ће доћи од истока и запада и лежаће за трпезом с Аврамом, Исаком и Јаковом у царству небеском,</verse>
				<verse number="12">а синови царства изгнаће се у таму напољу. Онде ће бити плач и шкргут зуба.</verse>
				<verse number="13">И рече Исус капетану: Иди; нека ти буде како си веровао! И оздрави слуга тога часа.</verse>
				<verse number="14">И кад Исус дође у дом Петров, виде ташту његову где лежи у грозници.</verse>
				<verse number="15">И ухвати је за руку и пусти је грозница. И уста и служаше му.</verse>
				<verse number="16">А кад се смркло, донесоше му много бесних. И изгна духове речју и све болеснике излечи,</verse>
				<verse number="17">да се испуни што је рекао пророк Исаија: "Он немоћи наше узе и болести понесе".</verse>
				<verse number="18">А кад Исус виде много народа око себе заповеди да се иде на другу страну.</verse>
				<verse number="19">И приступи један књижевник и рече му: Учитељу, ја ћу за тобом куд год ти идеш.</verse>
				<verse number="20">А Исус му рече. Лисице имају јаме и птице небеске гнезда, а Син човечји нема где главе наслонити.</verse>
				<verse number="21">А други један, који је био ученик његов, рече му: Господе, допусти ми да прво одем и укопам оца свога.</verse>
				<verse number="22">А он му рече. Хајде за мном, и остави нека мртви укопавају своје мртваце.</verse>
				<verse number="23">И кад уђе у чамац, за њим уђоше ученици његови.</verse>
				<verse number="24">И, гле, подиже се велика бура на мору, тако да су валови покривали чамац. А он је спавао.</verse>
				<verse number="25">И приступише, пробудише га и рекоше: Господе, избави нас, пропадосмо!</verse>
				<verse number="26">И запрети ветровима и мору - и наста тишина велика.</verse>
				<verse number="27">А људи се зачудише и рекоше: Ко је овај да га слушају и ветрови и море?</verse>
				<verse number="28">И кад дође на другу страну, у земљу гадаринску, сретоше га два бесна који су изишли из гробова, зла врло, тако да нико није могао проћи путем оним.</verse>
				<verse number="29">И, гле, повикаше. Махни нас се, Сине Божји! Зар си дошао амо да нас пре времена мучиш?</verse>
				<verse number="30">А подаље од њих пасао је велик чопор свиња.</verse>
				<verse number="31">И демони га мољаху: Ако нас истераш, пошљи нас у чопор свиња.</verse>
				<verse number="32">И рече им: Идите! А они изиђоше и одоше у свиње. И, гле, навали цео чопор са стрмени у море и потопише се у води.</verse>
				<verse number="33">А свињари побегоше, одоше у град и казаше све, па и за бесне.</verse>
				<verse number="34">И, гле, сав град изиђе у сусрет Исусу, и кад га видеше, замолише га да би отишао из њихова краја.</verse>
			</chapter>
			<chapter number="9">
				<verse number="1">И уђе у чамац, пређе уи дође у свој град.</verse>
				<verse number="2">И, гле, донесоше му човека узета, који је лежао на одру. И кад Исус виде веру њихову, рече узетоме: Не бој се, синко, опраштају ти се греси твоји!</verse>
				<verse number="3">И, гле, неки од књижевника помислише: Овај хули на Бога!</verse>
				<verse number="4">А Исус виде мисли њихове и рече: Зашто мислите зло у срцима својим?</verse>
				<verse number="5">Јер шта је лакше, рећи: Опраштају ти се греси твоји, или рећи: Устани и ходај?</verse>
				<verse number="6">Али да видите да Син човечји има власт опраштати грехе на земљи - и рече онда узетоме. Устани, узми свој одар и иди кући!</verse>
				<verse number="7">И уста и отиде кући својој.</verse>
				<verse number="8">А кад виде народ, уплаши се и прослави Бога који је дао таку власт људима.</verse>
				<verse number="9">И кад Исус отиде оданде, виде човека, по имену Матеја, где седи на царини, и рече му: Хајде за мном! И уста и иђаше за њим.</verse>
				<verse number="10">И кад лежаше за трпезом у кући, гле, многи цариници и грешници дођоше и лежаху за трпезом с Исусом и ученицима његовим.</verse>
				<verse number="11">А кад то видеше фарисеји, рекоше ученицима његовим: Зашто ваш учитељ једе с цариницима и грешницима</verse>
				<verse number="12">А он чу и рече. Не требају здрави лекара, него болесни.</verse>
				<verse number="13">Него идите и научите се шта значи: "Милости хоћу, а не жртве". Јер нисам дошао да позовем праведнике, него грешнике.</verse>
				<verse number="14">Тада му приступише ученици Јованови и рекоше: Зашто ми и фарисеји постимо, а Твоји ученици не посте?</verse>
				<verse number="15">А Исус им рече: Зар могу сватови туговати док је с њима младожења? Него ће доћи време кад ће се отети од њих младожења - и онда ће постити.</verse>
				<verse number="16">Нико не меће нове закрпе на стару хаљину; јер ће закпра његова одерати од хаљине, и гора ће рупа бити.</verse>
				<verse number="17">Нити се лива ново вино у старе мехове; иначе ће се мехови продерати, вино пролити и мехови пропасти. Него се ново вино лива у нове мехове, и обоје се сачува.</verse>
				<verse number="18">Док је он то њима говорио, гле, дође један старешина, паде пред њега и рече: Кћи моја баш сад умре; него дођи и метни на њу руку своју, и оживеће.</verse>
				<verse number="19">И Исус уста и пође за њим с ученицима својим.</verse>
				<verse number="20">И, гле, жена која је дванаест година боловала од течења крви, приступи састраг и дохвати се скута од хаљине његове.</verse>
				<verse number="21">Јер мишљаше у себи: Дотакнем ли се само хаљине његове, оздравићу.</verse>
				<verse number="22">А Исус се окрену, и кад је виде, рече: Не бој се, кћери, вера твоја помогла ти је. И оздрави жена од тога часа.</verse>
				<verse number="23">И кад Исус дође у кућу старешинину и виде свираче и народ где се узбунио,</verse>
				<verse number="24">рече: Идите даље, јер девојка није умрла, него спава. И подсмеваху му се.</verse>
				<verse number="25">А кад истера народ, уђе и ухвати је за руку, и уста девојка.</verse>
				<verse number="26">И отиде глас овај по свој земљи оној.</verse>
				<verse number="27">И кад је Исус одлазио оданде, иђаху за њим два слепца који викаху: Смилуј се на нас, сине Давидов!</verse>
				<verse number="28">А кад дође кући, приступише му слепци. И рече им Исус. Верујете ли да могу то учинити? Рекоше му: Да, Господе.</verse>
				<verse number="29">Тада се дохвати очију њихових и рече: По вери вашој нека вам буде!</verse>
				<verse number="30">И отворише им се очи. И запрети им Исус и рече: Гледајте да нико не дозна!</verse>
				<verse number="31">А они изиђоше и разгласише га по свој земљи оној.</verse>
				<verse number="32">А кад су они изишли, гле, донесоше му човека нема и бесна.</verse>
				<verse number="33">И пошто изгна демона, проговори неми: И дивљаше се народ и говораше: Никада се није тако шта видело у Израиљу!</verse>
				<verse number="34">А фарисеји говораху: Помоћу старешине демонског тера напоље демоне.</verse>
				<verse number="35">И пролажаше Исус кроз све градове и села, учећи по синагогама њиховим, проповедајући еванђеље о царству и лечећи сваку болест и сваку немоћ.</verse>
				<verse number="36">А кад виде народ, сажали му се, јер беше измучен и клонуо, као овце које немају пастира.</verse>
				<verse number="37">Тада рече ученицима својим: Жетве је много,а радника мало.</verse>
				<verse number="38">Молите се, дакле, господару од жетве, да пошаље радника на жетву своју.</verse>
			</chapter>
			<chapter number="10">
				<verse number="1">И дозва својих дванаест ученика и даде им власт над нечистим духовима, да их терају напоље и да исцељују од сваке болести и сваке слабости.</verse>
				<verse number="2">А имена дванаест апостола ово су: прво Симон, који се зове Петар, и Андрија, брат његов; Јаков Зеведејев и Јован, брат његов;</verse>
				<verse number="3">Филип и Вартоломеј; Тома и Матеј цариник; Јаков Алфејев и Левеј;</verse>
				<verse number="4">Симон Кананеј и Јуда Искариотски, који га и издаде.</verse>
				<verse number="5">Ових дванаест посла Исус пошто им је заповедио био: На пут к незнабошцима не идите и у град самарјански не улазите,</verse>
				<verse number="6">него идите к изгубљеним овцама дома Израиљева!</verse>
				<verse number="7">Идите и проповедајте: Приближило се царство небеско!</verse>
				<verse number="8">Болесне исцељујте, мртве дижите, губаве чистите, демоне гоните напоље! Бадава сте добили, бадава и дајите.</verse>
				<verse number="9">Не набављајте ни злата, ни сребра, ни меди у појасеве своје,</verse>
				<verse number="10">ни торбе на пут, ни две хаљине, ни обуће, ни штапа; јер је радник достојан своје хране.</verse>
				<verse number="11">У који град или село уђете, испитајте ко је у њем достојан, и онде останите док не одете.</verse>
				<verse number="12">А кад улазите у кућу, пожелите јој мира.</verse>
				<verse number="13">И ако кућа буде достојна, нека дође мир ваш на њу, а ако не буде достојна, мир ваш нека се врати к вама.</verse>
				<verse number="14">А ако вас ко неће да прими, нити хоће да чује речи ваших, изиђите из куће или града тога и отресите прах са ногв својих.</verse>
				<verse number="15">Заиста, кажем вам: Земљи содомској и гоморској лакше ће бити у дан суда него граду томе!</verse>
				<verse number="16">Ето, ја вас шаљем као овце међу вукове: будите, дакле, мудри као змије и безазлени као голубови.</verse>
				<verse number="17">Чувајте се од људи; јер ће вас они предавати судовима, и по својијем синагогама шибаће вас;</verse>
				<verse number="18">па и пред намеснике и цареве водиће вас због мене, за сведочанство њима и незнабошцима.</verse>
				<verse number="19">А кад вас предаду, не брините се како или шта ћете говорити; јер ће вам се у овај час дати шта ћете говорити.</verse>
				<verse number="20">Јер нећете ви говорити, него Дух Оца вашега, који ће говорити кроз вас.</verse>
				<verse number="21">Предаће брат брата на смрт и отац дете своје, и деца ће устати на родитеље и побиће их.</verse>
				<verse number="22">И сви ће мрзити на вас због мога имена. Али који издржи до краја, тај ће се спасти.</verse>
				<verse number="23">Кад вас потерају у граду овоме, бежите у други. Заиста, кажем вам: Нећете обићи градова Израиљевих док не дође Син човечји.</verse>
				<verse number="24">Нема ученика над учитеља, ни слуге над господара свога.</verse>
				<verse number="25">Доста је ученику да буде као учитељ његов и слузи као господар његов. Кад су домаћина назвали Веелзевулом, колико ће пре његове домаће!</verse>
				<verse number="26">Не бојте их се, дакле! Јер нема ништа сакривено, што се неће открити, ни тајно, што се неће дознати.</verse>
				<verse number="27">Што вам говорим у тами, казујте на светлости; и што вам се шапће на уво, проповедајте с кровова!</verse>
				<verse number="28">И не бојте се оних који убијају тело, а душе не могу убити; него се бојте онога који може и душу и тело погубити у паклу.</verse>
				<verse number="29">Зар се не продају два врапца за ас? И ниједан од њих не пада на земљу без оца нашега!</verse>
				<verse number="30">А вама је и свака длака на глави избројена.</verse>
				<verse number="31">Не бојте се, дакле. више вредите него многи врапци.</verse>
				<verse number="32">Који год, дакле, призна мене пред људима, признаћу и ја њега пред Оцем својим који је на небесима;</verse>
				<verse number="33">а ко се одрече мене пред људима, одрећи ћу се и ја њега пред Оцем својим који је на небесима.</verse>
				<verse number="34">Не мислите да сам дошао да донесем мир на земљу; нисам дошао да донесем мир, него мач.</verse>
				<verse number="35">Јер сам дошао да раставим човека од оца његова, и кћер од матере њезине, и снаху од свекрве њезине,</verse>
				<verse number="36">и непријатељи човеку биће домаћи његови.</verse>
				<verse number="37">Који љуби оца или матер већма него мене, није мене достојан; и који љуби сина или кћер већма него мене, није мене достојан.</verse>
				<verse number="38">И који не узима крста свога и не иде за мном, није мене достојан.</verse>
				<verse number="39">Који је нашао живот свој, изгубиће га, а који је изгубио живот свој због мене, наћи ће га.</verse>
				<verse number="40">Који вас прима, мене прима, а који мене прима, прима онога који ме је послао.</verse>
				<verse number="41">Који прима пророка у име пророчко, плату пророчку примиће, и који прима праведника у име праведничко, плату праведничку примиће.</verse>
				<verse number="42">И ако ко напоји једнога од ових малих само чашом студене воде у име ученичко, заиста, кажем вам, неће му плата пропасти.</verse>
			</chapter>
			<chapter number="11">
				<verse number="1">И кад Исус сврши заповести дванаесторици ученика својих, отиде оданде да учи и да проповеда по градовима њиховим.</verse>
				<verse number="2">А кад Јован чу у тамници дела Месијина, посла ученике своје</verse>
				<verse number="3">и рече му: Јеси ли ти онај који треба да дође или другога да чекамо?</verse>
				<verse number="4">А Исус одговори и рече им: Идите и кажите Јовану што чујете и видите:</verse>
				<verse number="5">слепци прогледају, хроми ходе, губави се чисте, глухи чују, мртви устају, сиромашнима се проповеда еванђеље.</verse>
				<verse number="6">И благо ономе који се не саблазни о мене!</verse>
				<verse number="7">А кад ови отидоше, поче Исус народу говорити о Јовану: шта сте изишли у пустињу да видите? Трску коју љуља ветар.</verse>
				<verse number="8">Него шта сте изишли да видите? Човека у меке хаљине обучена? Ето, који меке хаљине носе, по царским су дворовима.</verse>
				<verse number="9">Него што сте изишли? Пророка да видите? - Да, велим вам, и више од пророка!</verse>
				<verse number="10">Ово је онај за кога је написано: "Ето, ја шаљем гласника свога пред тобом, који ће приправити пут твој пред тобом".</verse>
				<verse number="11">Заиста, кажем вам: Међу рођенима од жена није се јавио већи од Јована Крститеља, а најмањи у царству небеском већи је од њега.</verse>
				<verse number="12">Од времена Јована Крститеља до сад царству небеском чини се насиље, и силеџије грабе га.</verse>
				<verse number="13">Јер су сви пророци и закон прорицали до Јована,</verse>
				<verse number="14">и, ако хоћете да верујете; он је Илија који треба да дође.</verse>
				<verse number="15">Ко има уши, нека чује!</verse>
				<verse number="16">А какав ћу казати да је овај род? Он је као деца која седе по трговима и вичу другој:</verse>
				<verse number="17">Свирасмо вам, и не играсте; кукасмо, и не јаукасте.</verse>
				<verse number="18">Јер дође Јован, нити је јео нити је пио - и кажу: Демон је у њему.</verse>
				<verse number="19">Дође Син човечји, и једе и пије - и кажу: Гле човека изелице и пијанице, друга цариницима и грешницима! Али оправдаше мудрост деца њезина.</verse>
				<verse number="20">Тада поче карати градове у којима се догодила већина његових чудеса, што се нису покајали:</verse>
				<verse number="21">Тешко теби, Хоразине! Тешко теби Витсаидо! Јер да су у Тиру и Сидону била чудеса која су била у вама, давно би се у врећи и пепелу покајали.</verse>
				<verse number="22">Али вам кажем: Тиру и Сидону лакше ће бити у дан суда него вама!</verse>
				<verse number="23">И ти, Кафарнауме, зар ћеш се до неба подићи? До ада ћеш се срушити! Јер да су у Содому била чудеса која су била у теби, остао би до данашњег дана.</verse>
				<verse number="24">Али вам кажем: Земљи содомској лакше ће бити у дан суда него теби!</verse>
				<verse number="25">У то време проговори Исус и рече: Хвалим те, Оче, Господе неба и земље, што си ово сакрио од мудрих и паметних, а показао си простима.</verse>
				<verse number="26">Да, Оче, јер је тако била воља твоја.</verse>
				<verse number="27">Све је мени предао Отац мој, и нико не зна Сина до Отац, нити Оца ко зна до Син, и коме Син хоће да покаже.</verse>
				<verse number="28">Ходите к мени сви који сте уморни и натоварени, и ја ћу вас одморити.</verse>
				<verse number="29">Узмите јарам мој на себе и учите се од мене, јер сам кротак и смеран у срцу, и наћи ћете одмор душама својим.</verse>
				<verse number="30">Јер је јарам мој благ, и бреме је моје лако.</verse>
			</chapter>
			<chapter number="12">
				<verse number="1">У то време иђаше Исус у суботу кроз усеве, а ученици његови огладнеше и почеше кидати класје и јести.</verse>
				<verse number="2">А фарисеји видеше и рекоше му: Гле, ученици твоји чине што није слободно чинити у суботу!</verse>
				<verse number="3">А он им рече: Зар нисте читали шта учини Давид кад огладне он и његови пратиоци?</verse>
				<verse number="4">Како уђе у дом Божји и поједоше постављене хлебове, којих није смео јести ни он ни његови пратиоци, него само свештеници?</verse>
				<verse number="5">Или зар нисте читали у закону, да у суботу свештеници у храму суботу погане и нису криви?</verse>
				<verse number="6">А велим вам: Овде је веће од храма!</verse>
				<verse number="7">Кад би сте, пак, знали шта значи: "Милости хоћу, а не жртве", не бисте осудили праве.</verse>
				<verse number="8">Јер је Син човечји господар од суботе.</verse>
				<verse number="9">И отиде оданде и дође у синагогу њихову.</verse>
				<verse number="10">И, гле, беше ту човек са сухом руком. И запиташе га: Је ли слобдно у суботу лечити? - да би га могли оптужити.</verse>
				<verse number="11">А он им рече: Који од вас не би своју једину овцу, ако би ова у суботу упала у јаму, ухватио и извадио?</verse>
				<verse number="12">А колико човек више вреди од овце! Слободно је, дакле, у суботу добро чинити.</verse>
				<verse number="13">Тада рече човеку: Пружи руку своју! И пружи, и постаде опет здрава, као и друга.</verse>
				<verse number="14">А фарисеји изиђоше и одлучише против њега да га убију.</verse>
				<verse number="15">А Исус дозна то и уклони се оданде. И иђаху за њим многи, и излечи их све,</verse>
				<verse number="16">али им забрани да га разглашују -</verse>
				<verse number="17">да се испуни што је рекао Исаија пророк:</verse>
				<verse number="18">"Гле, слуга мој кога сам изабрао, љубазни мој који је по вољи душе моје! Метнућу дух свој на њега, и јавићу правду народима.</verse>
				<verse number="19">Неће се свађати, ни викати, нити ће чути ко по улицама гласа његова.</verse>
				<verse number="20">Трске стучене неће преломити, и стењка који тиња, неће угасити док не доведе правду до победе.</verse>
				<verse number="21">И у његово име уздаће се народи".</verse>
				<verse number="22">Тада му донесоше бесна који је био слеп и нем; и излечи га, тако да је неми говорио и видео.</verse>
				<verse number="23">И дивљаше се сав народ и говораше: Није ли ово син Давидов?</verse>
				<verse number="24">А фарисеји, кад чуше, рекоше: Овај тера напоље демоне само помоћу Веелзевула, старешине демонског.</verse>
				<verse number="25">А он је знао мисли њихове и рече им: Свако царство које се против самога себе разделило, опустеће, и сваки град или дом који се против самога себе разделио, пропашће.</verse>
				<verse number="26">И ако сотона сотону тера напоље, против самога себе се разделио: како ће, дакле, остати царство његово?</verse>
				<verse number="27">И ако ја помоћу Веелзевула терам напоље демоне, синови ваши чијом помоћу терају? Зато ће вам они бити судије.</verse>
				<verse number="28">А ако ја помоћу Духа Божјег терам напоље демоне, онда је већ дошло до вас царство Божје.</verse>
				<verse number="29">Или како може ко ући у кућу јакога и покућство његово пограбити, ако прво не свеже јакога - и онда ће опленити кућу његову.</verse>
				<verse number="30">Ко није са мном, против мене је, и ко не сабира са мном, расипа.</verse>
				<verse number="31">Зато вам кажем: Сваки грех и хула опростиће се људима, али хула на Духа неће се опростити.</verse>
				<verse number="32">И ако ко каже реч на Сина човечјег, опростиће му се; а који каже на Духа светога, неће му се простити - ни на овоме свету ни на ономе што ће доћи.</verse>
				<verse number="33">Или кажите да је дрво добро - па је и род његов добар; или кажите да је дрво рђаво - па је и род његов рђав; јер се по роду дрво познаје.</verse>
				<verse number="34">Породи гујини, како можете добро говорити кад сте зли? Јер чега је срце пуно, то уста говоре.</verse>
				<verse number="35">Добар човек из добре ризнице износи добро, а зао човек из зле ризнице износи зло.</verse>
				<verse number="36">Али вам кажем: За сваку злу реч коју кажу људи, одговараће за њу на дан суда.</verse>
				<verse number="37">Јер ћеш по својим речима оправдан бити, и по својим ћеш речима осуђен бити.</verse>
				<verse number="38">Тада му одговорише неки од књижевника и фарисеја и рекоше: Учитељу, ми би да видимо какав знак од тебе.</verse>
				<verse number="39">А он им одговори и рече: Род зли и прељуботворни тражи знак, али му се неће дати знак осим знака Јоне пророка.</verse>
				<verse number="40">Као што је, наиме, Јона био у трбуху морског чудовишта три дана и три ноћи, тако ће и Син човечји бити у срцу земље три дана и три ноћи.</verse>
				<verse number="41">Ниневљани ће устати о суду с родом овим и осудиће га; јер се они покајаше на проповед Јонину - а, гле, овде је више од Јоне!</verse>
				<verse number="42">Царица јужна устаће о суду с родом овим и осудиће га; јер она дође с краја земље да чује мудрост Соломонову - а, гле, овде је више од Соломона!</verse>
				<verse number="43">А кад нечисти дух изиђе из човека, иде кроз безводна места, тражи покоја, и не налази га.</verse>
				<verse number="44">Онда каже: Да се вратим у дом свој откуда сам изишао. И кад дође, нађе га празна, почишћена и украшена.</verse>
				<verse number="45">Онда одлази и узима са собом седам других духова, горих од себе, и уђу и живе овде, и бива последње стање тога човека горе од првога. Тако ће бити и с овим злим родом.</verse>
				<verse number="46">А док он још говораше народу, гле, мати и браћа његова стајаху напољу и хтели су да говоре с њим.</verse>
				<verse number="47">И неко му рече: Ево, мати твоја и браћа твоја стоје напољу и ради су да говоре с тобом.</verse>
				<verse number="48">А он одговори и рече ономе што му каза: Ко је мати моја и ко су браћа моја -</verse>
				<verse number="49">И пружи руку своју на ученике своје и рече: Ево мати моја и браћа моја! Јер ко извршује вољу Оца мога који је на небесима, тај је брат мој и сестра и мати.</verse>
				<verse number="50">...</verse>
			</chapter>
			<chapter number="13">
				<verse number="1">Онога дана изиђе Исус из куће и седе крај мора.</verse>
				<verse number="2">И сабра се око њега силан народ, тако да је ушао у чамац и сео, а сав народ стајаше на обали.</verse>
				<verse number="3">И казива им много у причама и рече: Ето, изиђе сејач да сеје.</verse>
				<verse number="4">И када сејаше, једна падоше крај пута, и дођоше птице и позобаше их.</verse>
				<verse number="5">Друга падоше на каменита места, где немаху много земље, и одмах изникоше, јер немаху у дубину земље.</verse>
				<verse number="6">Али кад сину сунце, повенуше, и како немаху корена, осушише се.</verse>
				<verse number="7">Трећа падоше у трње, и нарасте трње и подави их.</verse>
				<verse number="8">Четврти падоше на добру земљу и доношаху плода: једно стоструко, друго шездесетоструко, а треће тридесетоструко.</verse>
				<verse number="9">Ко има уши, нека чује!</verse>
				<verse number="10">И пристпише ученици и рекоше му: зашто им говориш у причама?</verse>
				<verse number="11">А он одговори и рече: Вама је дано да знате тајне царства небеског, а њима није дано.</verse>
				<verse number="12">Јер ко има, даће му се, и претећи ће му; а који нема, узеће му се и оно што има.</verse>
				<verse number="13">Зато им говорим у причама, што гледају, па ипак не виде, слушају, па ипак не чују, нити разумеју.</verse>
				<verse number="14">И збива се на њима пророштво Исаијино које гласи: "Чућете, и нећете разумети, гледаћете, и нећете видети!</verse>
				<verse number="15">Јер је одрвенило срце овога народа, учима тешко чују, и очи су своје затворили, да како не виде очима, не чују ушима, не разумеју срцем и обрате се, и излечим их".</verse>
				<verse number="16">А благо вашим очима што виде, и ушима вашим што чују!</verse>
				<verse number="17">Јер заиста, кажем вам: многи су пророци и праведници желели да виде што ви видите, и нису видели, и да чују што ви чујете, и нису чули.</verse>
				<verse number="18">Ви, дакле, чујте причу о сејачу!</verse>
				<verse number="19">Свакоме који слуша реч о царству и не разуме је, долази нечастиви и граби посејано у срцу његову: то је крај пута посејани.</verse>
				<verse number="20">А на камениту месту посејани, то је који слуша реч и одмах је радосно прима;</verse>
				<verse number="21">али нема корена у себи, него је непостојан, па кад дође до невоље или гоњења због речи, одмах се саблажњује.</verse>
				<verse number="22">А посејани у трњу, то је који слуша реч, но брига овога света и превара богатства загуше реч, и остане без плода.</verse>
				<verse number="23">А посејани на доброј земљи, то је који слуша реч и разуме је, који онда и род рађа и доноси стоструко, шездесетоструко или тридесетоструко.</verse>
				<verse number="24">Другу причу каза им: Царство је небеско као човек који посеја добро семе на њиви својој.</verse>
				<verse number="25">Но кад су људи спавали, дође непријатељ његов и посеја кукољ по пшеници, и отиде.</verse>
				<verse number="26">А кад усев ниче и донесе рода, онда се показа и кукољ.</verse>
				<verse number="27">А слуге домаћинове приступише и рекоше му: Господару, зар ниси добро семе посејао на њиви својој? Откуда, дакле, кукољ на њој?</verse>
				<verse number="28">А он им рече: Непријатељ учини то. А слуге му рекоше: Хоћеш ли, дакле, да одемо и да га саберемо?</verse>
				<verse number="29">А он рече: Не, да не би, сабирајући кукољ, заједно с њиме почупали и пшеницу.</verse>
				<verse number="30">Оставите нека расте обоје заједно до жетве, и у време жетве рећи ћу жетеоцима: Саберите прво кукољ и свежите га у снопље, да се спали,а пшеницу свезите у житницу моју.</verse>
				<verse number="31">Другу причу каза им: Царство је небеско као зрно горушично које човек узе и посеја на њиви својој.</verse>
				<verse number="32">Оно је, истина, најмање од свих семена, али кад нарасте, веће је од поврћа, и буде дрво да птице небеске долазе и гнезде се на његовим гранама.</verse>
				<verse number="33">Другу причу каза им: Царство је небеско као квасац који жена узе и метну у три сата брашна док све не ускисну.</verse>
				<verse number="34">Све ово говорио је Исус народу у причама, и без приче ништа им није говорио,</verse>
				<verse number="35">да се испуни што је рекао пророк: "Отворићу у причама уста своја, казаћу сакривено од постања света".</verse>
				<verse number="36">Тада отпусти народ и отиде кући. И приступише му ученици његови и рекоше: Протумачи нам причу о кукољу на њиви!</verse>
				<verse number="37">А он одговори и рече: Који сеје добро семе, то је Син човечји,</verse>
				<verse number="38">а њива је свет; добро семе, то су синови царства, а кукољ су синови зла;</verse>
				<verse number="39">непријатељ који га је посејао, јесте ђаво; жетва је крај света, а жетеоци су анђели.</verse>
				<verse number="40">Па као што се кукољ сабира и огњем сажиже, тако ће бити и на крају света:</verse>
				<verse number="41">послаће Син човечји анђеле своје, и сабраће из царства његова све саблазни и оне који чине безакоње,</verse>
				<verse number="42">и бациће их у пећ огњену. Онде ће бити плач и шкргут зуба.</verse>
				<verse number="43">Тада ће се праведници засјати као сунце у царству оца свога. Ко има уши, нека чује!</verse>
				<verse number="44">Царство је небеско као благо сакривено у пољу, које човек нађе и сакри, и у радости својој отиде и продаде све што је имао и купи поље оно.</verse>
				<verse number="45">Још је царство небеско као трговац који је тражио добра бисера.</verse>
				<verse number="46">А кад нађе једно скупоцено зрно бисера, оде и продаде све што је имао и купи га.</verse>
				<verse number="47">Опет је царство небеско као мрежа која је бачена у море и заграбила од сваке врсте.</verse>
				<verse number="48">Кад се напуни, извукоше је на обалу, па седоше и изабраше добре у судове, а рђаве бацише напоље.</verse>
				<verse number="49">Тако ће бити на крају света: Изићи ће анђели и одлучиће зле од праведних</verse>
				<verse number="50">и бациће их у пећ огњену. Онде ће бити плач и шкргут зуба.</verse>
				<verse number="51">Јесте ли разумели све ово? Рекоше му: Да!</verse>
				<verse number="52">А он им рече: Зато је сваки књижевник који се научио царству небеском, као домаћин који износи из ризнице своје ново и старо.</verse>
				<verse number="53">И кад Исус сврши приче ове, отиде оданде.</verse>
				<verse number="54">И дође у постојбину своју и учаше их у синагоги њиховој, тако да су се дивили и говорили: Откуда овоме мудрост ова и моћи?</verse>
				<verse number="55">Није ли ово дрводељин син? Не зове ли се мати његова Марија и браћа његова Јаков, Јосиф, Симон и Јуда?</verse>
				<verse number="56">И сестре његове нису ли све код нас - Откуда, дакле, овоме све ово?</verse>
				<verse number="57">И саблажњаваху се о њега. А Исус им рече: Нема пророка без части осим у постојбини својој и у дому своме.</verse>
				<verse number="58">И не учини онде много чудеса због неверовања њихова.</verse>
			</chapter>
			<chapter number="14">
				<verse number="1">У оно време дође глас о Исусу до Ирода четверовласника,</verse>
				<verse number="2">и рече слугама својим: То је Јован Крститељ! Он устаде из мртвих, и зато чини чудеса.</verse>
				<verse number="3">Ирод, наиме, беше ухватио Јована, свезао га и бацио у тамницу због Иродијаде, жене Филипа, брата свога.</verse>
				<verse number="4">Јер му Јован говораше: Не смеш ти ње имати!</verse>
				<verse number="5">И хтео га је убити, али се бојао народа, јер су га држали за пророка.</verse>
				<verse number="6">А на дан рођења Иродова игра кћи Иродијадина пред гостима и допаде се Ироду,</verse>
				<verse number="7">због чега са заклетвом обећа да ће јој дати што год заиште.</verse>
				<verse number="8">А она, научена од матере своје, рече: Дај ми овде на тањиру главу Јована Крститеља.</verse>
				<verse number="9">И сневесели се цар, но због заклетве и гостију заповеди да се да,</verse>
				<verse number="10">и посла и одсече главу Јованову у тамници.</verse>
				<verse number="11">И донесоше главу његову на тањиру и дадоше девојци, и однесе матери својој.</verse>
				<verse number="12">И дођоше ученици његови, узеше тело и укопаше га, и дођоше и јавише Исусу.</verse>
				<verse number="13">А кад Исус чу, отиде оданде чамцем у пуст крај сам. Но кад народ чу, оде за њим пешке из градова.</verse>
				<verse number="14">И кад изиђе, виде силан народ и сажали му се за њих и излечи болеснике њихове.</verse>
				<verse number="15">А кад дође вече, приступише му ученици и рекоше: Пуст је крај и већ је касно. Отпусти, дакле, народ да иде у села и купи себи хране.</verse>
				<verse number="16">А Исус им рече: Не треба да иду, подајте им ви да једу.</verse>
				<verse number="17">А они му рекоше: Немамо овде до само пет хлебова и две рибе.</verse>
				<verse number="18">А он рече: Донесите ми их овамо!</verse>
				<verse number="19">И заповеди народу да се пруже по трави, узе оних пет хлебова и две рибе, погледа на небо, благослови и изломи хлебове и даде их ученицима, а ученици народу.</verse>
				<verse number="20">И једоше сви и наситише се, и накупише комада што претече - дванаест пуних котарица.</verse>
				<verse number="21">А оних што су јели, беше око пет хиљада људи, осим жена и деце.</verse>
				<verse number="22">И одмах натера ученике да уђу у чамац и да иду напред на другу страну, док он не отпусти народ.</verse>
				<verse number="23">И кад отпусти народ, попе се на гору сам, да се помоли Богу. И кад дође вече, био је сам онде.</verse>
				<verse number="24">А чамац беше већ много стадија далеко од обале, у невољи од валова, јер је дувао противан ветар.</verse>
				<verse number="25">А четврте ноћне страже дође к њима идући по мору.</verse>
				<verse number="26">Кад га ученици видеше где иде по мору, поплашише се и рекоше: То је утвара! и од страха повикаше.</verse>
				<verse number="27">А Исус одмах поче говорити с њима и рече. Не бојте се, ја сам, не плашите се!</verse>
				<verse number="28">А Петар му одговори и рече. Господе, ако си ти, заповеди ми да дођем к теби по води.</verse>
				<verse number="29">А он рече. Ходи! И Петар изиђе из чамца и иђаше по води и дође к Исусу.</verse>
				<verse number="30">Но кад виде ветар, уплаши се, и поче се топити и повика. Господе, помози!</verse>
				<verse number="31">А Исус одмах пружи руку, ухвати га и рече му: Маловерни, зашто си посумњао?</verse>
				<verse number="32">И кад уђоше у чамац, прста ветар.</verse>
				<verse number="33">А који беху у чамцу, падоше пред њега и рекоше: Заиста си Божји Син!</verse>
				<verse number="34">И пређоше и присташе код Генисарета.</verse>
				<verse number="35">И кад га људи из онога места познаше, послаше по свој оној околини. И донесоше му све болеснике,</verse>
				<verse number="36">и мољаху га да се дотакну само скута од хаљине његове. И сви који се дотакоше, оздравише.</verse>
			</chapter>
			<chapter number="15">
				<verse number="1">Тада приступише Исусу фарисеји и књижевници из Јерусалима и рекоше:</verse>
				<verse number="2">Зашто ученици твоји преступају предање старих? Јер не перу руку својих кад једу!</verse>
				<verse number="3">А он одговори и рече им: А што ви преступате заповест Божју за предање своје?</verse>
				<verse number="4">Јер Бог је рекао: "Поштуј оца и матер", и: "Који ружи оца или матер, смрћу да умре":</verse>
				<verse number="5">А ви кажете: Ко оцу или матери каже: Дар је чиме бих ти ја могао помоћи - тај не мора поштовати оца свога или матер своју.</verse>
				<verse number="6">И укидосте закон Божји за предање своје!</verse>
				<verse number="7">Претворице, добро је пророковао за вас Исаија:</verse>
				<verse number="8">"Овај ме народ поштује уснама али је срце њихово далеко од мене;</verse>
				<verse number="9">узалуд ме поштују, кад уче заповестима људским".</verse>
				<verse number="10">И дозва народ и рече им: Чујте и размејте!</verse>
				<verse number="11">Не погани човека што улази у уста, него што излази из уста, то погани човека.</verse>
				<verse number="12">Тада приступише ученици и рекоше му: Знаш ли да се фрисеји, кад чуше ову реч, саблазнише?</verse>
				<verse number="13">А он одговори и рече: Сваки сад који није усадио отац мој небески, искорениће се.</verse>
				<verse number="14">Оставите их: слепи су вођи слепима. А кад слепац слепца води, оба ће пасти у јаму.</verse>
				<verse number="15">А Петар му рече: Растумачи нам ту причу!</verse>
				<verse number="16">А он рече: зар сте и ви још увек наразумни?</verse>
				<verse number="17">Зар не видите да све што улази у уста, у трбух иде и избацује се напоље?</verse>
				<verse number="18">А што излази из уста, из срца излази, и то погани човека.</verse>
				<verse number="19">Јер из срца излазе зле мисли, убиства, прељубе, блуд, крађе, лажна сведочанства, хуле.</verse>
				<verse number="20">То је оно што погани човека, а јести неопраним рукама не погани човека.</verse>
				<verse number="21">И отиде Исус оданде и оде у крајеве тирске и сидонске.</verse>
				<verse number="22">И, гле, жена Хананејка из оних крајева изиђе и повика: Смилуј се на мене, Господе, сине Давидов! Кћер моју зло мучи демон!</verse>
				<verse number="23">А он јој не одговори ни речи. И приступише ученици његови и мољаху га: Отпусти је, јер виче за нама!</verse>
				<verse number="24">А он одговори и рече: Нисам послан до само изгубљеним овцама дома Израиљева.</verse>
				<verse number="25">А она дође, паде пред њега и рече: Господе, помози ми!</verse>
				<verse number="26">А он одгоори и рече: Није право узети хлеб од деце и бацити га псима.</verse>
				<verse number="27">А она рече: Да, Господе; али и пси једу од мрва што падају с трпезе њихових господара.</verse>
				<verse number="28">Тада Исус одговори и рече јој: О жено, велика је вера твоја; нека ти буде како хоћеш. И оздрави кћи њена од часа тога.</verse>
				<verse number="29">И отиде Исус оданде и дође на Галилејско море, попе се на гору и седе онде.</verse>
				<verse number="30">И приступи му силан народ који је са собом имао хромих, кљастих, слепих, немих и многих других, и положише их к ногама његовим. И излечи их,</verse>
				<verse number="31">тако да се народ дивио кад је видео неме где говоре, кљасте здраве, хроме где иду и слепе где гледају. И прославише Бога Израиљева.</verse>
				<verse number="32">А Исус дозва ученике своје и рече: Жао ми је народа што су већ три дана код мене и немају шта да једу; а нећу да их отпустим гладне, да не малакшу на путу.</verse>
				<verse number="33">А ученици му рекоше: Откуда нам у пустињи толико хлеба да нахранимо толики народ?</verse>
				<verse number="34">И рече им Исус: Колико хлебова имате? А они рекоше: Седам, и нешто рибица.</verse>
				<verse number="35">Тада заповеди народу да се пруже по земљи.</verse>
				<verse number="36">И узе оних седам хлебова и рибу, захвали Богу, изломи их и даде ученицима, а ученици народу.</verse>
				<verse number="37">И једоше сви и наситише се, и накупише комада што претече, седам пуних котарица.</verse>
				<verse number="38">А оних што су јели, било је четири хиљаде људи, осим жена и деце.</verse>
				<verse number="39">И отпусти народ, уђе у чамац и дође у околину магаданску.</verse>
			</chapter>
			<chapter number="16">
				<verse number="1">И приступише фарисеји и садукеји и, кушајући га, заискаше од њега да им покаже какав знак с неба.</verse>
				<verse number="2">А он одговори и рече им: Увече говорите.: Биће лепо време, јер је небо црвено,</verse>
				<verse number="3">а ујутру: Данас ће бити гадно, јер је небо црвено и мутно. Лице небеско знате да просудите, а знаке времена не знате?</verse>
				<verse number="4">Род зли и прељуботворни тражи знак, и знак му се неће дати осим знака Јонина. И остави их и отиде.</verse>
				<verse number="5">И кад ученици дођоше на другу страну, заборавише понети хлеба.</verse>
				<verse number="6">А Исус им рече: Пазите и чувајте се квасца фарисејског и садукејског!</verse>
				<verse number="7">А они размишљаху у себи и говораху: Хлеба нисмо понели!</verse>
				<verse number="8">Но Исус је знао то и рече: Маловерни, што размишљате у себи о томе како хлеба немате?</verse>
				<verse number="9">Зар још не разумете, и зар не памтите пет хлебова на пет хиљада, и колико котарица накуписте?</verse>
				<verse number="10">И седам хлебова на четири хиљаде, и колико котарица накуписте?</verse>
				<verse number="11">Како не разуместе да вам не рекох за хлебове: чувајте се квасца фарисејског и садукејског?</verse>
				<verse number="12">Тада разумеше да не рече да се чувају квасца хлебнога, него науке фарисејске и садукејске.</verse>
				<verse number="13">А кад Исус дође у околину Кесарије Филипове, питаше ученике своје: Шта говоре људи, ко је Син човечји?</verse>
				<verse number="14">А они рекоше: Једни: да је Јован Крститељ, други: да је Илија, трећи: да је Јеремија или који од пророка.</verse>
				<verse number="15">Рече им: А шта ви велите, ко сам ја?</verse>
				<verse number="16">А Симон Петар одговори и рече: Ти си Месија, Син Бога живога!</verse>
				<verse number="17">А Исус одговори и рече му: Благо теби, Симоне, сине Јонин! Јер ти то не откри човек, него Отац мој који је на небесима!</verse>
				<verse number="18">А и ја теби кажем: Ти си Петар (ђстена), и на тој ћу стени сазидати цркву своју, и врата адска неће је надвладати!</verse>
				<verse number="19">И даћу ти кључеве од царства небескога, и што свежеш на земљи, биће свезано (и) на небесима, и што раздрешиш на земљи биће раздрешено (и) на небесима.</verse>
				<verse number="20">Тада запрети ученицима да никоме не кажу да је он Месија.</verse>
				<verse number="21">Отада поче Исус Христос казивати својим ученицима, да њему ваља ићи у Јеруслаим и много пострадати од старешина, првосвештеника и књижевника, да ће га убити и да ће трећи дан устати.</verse>
				<verse number="22">А Петар га узе насамо, поче га корити и рече: Боже сачувај, Господе! Неће то бити од тебе!</verse>
				<verse number="23">А он се окрену и рече Петру: Иди од мене, сотоно! Саблазан си ми, јер ти мисли нису божанске, него људске!</verse>
				<verse number="24">Тада Исус рече ученицима својим: Ко хоће за мном да иде, нека се одрече себе и узме крст свој и пође за мном!</verse>
				<verse number="25">Јер ко хоће да сачува живот свој, изгубиће га; а ко изгуби живот свој због мене, наћи ће га.</verse>
				<verse number="26">Јер шта вреди човеку ако сав свет добије, а животу своме науди? Или чиме ће човек откупити живот свој?</verse>
				<verse number="27">Јер ће доћи Син човечји у слави Оца свога, с анђелима својим, и тада ће вратити свакоме по делима његовим.</verse>
				<verse number="28">Заиста, кажем вам: Има неких међу овима што стоје овде, који неће окусити смрти док не виде Сина човечјег где иде са царством својим.</verse>
			</chapter>
			<chapter number="17">
				<verse number="1">И после шест дана узе Исус Петра, Јакова и Јована, брата његова, и изведе их на једну високу гору саме.</verse>
				<verse number="2">И преобрази се пред њима, лице се његово засја као сунце, а хаљине његове постадоше беле као светлост.</verse>
				<verse number="3">И, гле, указаше им се Мојсије и Илија и говораху с њим.</verse>
				<verse number="4">А Петар рече Исусу: Господе, добро нам је овде бити; ако хоћеш, начинићу овде три сенице, теби једну, Мојсију једну и Илији једну.</verse>
				<verse number="5">Док он још говораше, гле, облак сјајан заклони их, и, гле, глас из облака говораше: Ово је Син мој љубазни, који је по мојој вољи; слушајте га!</verse>
				<verse number="6">И кад ученици чуше, падоше ничице и уплашише се врло.</verse>
				<verse number="7">И приступи Исус, дохвати их се и рече: Устаните и небојте се!</verse>
				<verse number="8">А кад подигоше очи своје, никога не видеше до Исуса сама.</verse>
				<verse number="9">И кад силажаху с горе, заповеди им Исус: Никоме не казујте што сте видели, док Син човечји не устане из мртвих.</verse>
				<verse number="10">И запиташе га ученици: Што, дакле, кажу књижевници да прво треба Илија да дође?</verse>
				<verse number="11">А он одговори: Илија ће доћи и све ће уредити.</verse>
				<verse number="12">Али вам кажем: Илија је већ дошао, и не познаше га, него учинише с њиме што су хтели. Тако ће и Син човечји пострадати од њих.</verse>
				<verse number="13">Тада разумеше ученици да им рече за Јована Крститеља.</verse>
				<verse number="14">И кад дођоше к народу, приступи му један човек, клече пред њега</verse>
				<verse number="15">и рече: Господе, смилуј се на мога сина, јер је месечар и мучи се врло. Често пада у ватру и често у воду.</verse>
				<verse number="16">И доведох га ученицима твојим, и не могоше га излечити.</verse>
				<verse number="17">А Исус одговори и рече: О роде неверни и наопаки! Докле ћу бити с вама! Докле ћу вас трпети! Доведите ми га овамо!</verse>
				<verse number="18">И запрети му Исус, и изиђе из њега демон, и оздрави дечко од тога часа.</verse>
				<verse number="19">Тада приступише Исусу само ученици и рекоше: Зашто га ми не могосмо истерати?</verse>
				<verse number="20">А он им рече: За неверовање ваше. Јер заиста, кажем вам: Кад би имали вере колико зрно горушично, могли би гори овој рећи: Пређи одавде тамо, и прешла би, и ништа вам не би било немогуће.</verse>
				<verse number="21">А овај род не излази осим помоћу молитве и поста.</verse>
				<verse number="22">А кад су ходили по Галилеји, рече им Исус: Сина човечјег предаће у руке људске,</verse>
				<verse number="23">убиће га, и трећи дан ће устати. И сневеселише се врло.</verse>
				<verse number="24">А кад дођоше у Кафарнаум, приступише Петру они што купе дидрахме и рекоше: Зар ваш учитељ не даје дидрахме?</verse>
				<verse number="25">Рече: Даје. И кад уђе у кућу, претече га Исус и рече: Шта мислиш, Симоне? Земаљски цареви од кога узимају царину или порез? Од својих синова или од туђих?</verse>
				<verse number="26">А кад рече: Од туђих, рече му Исус: Синови, дакле, не плаћају.</verse>
				<verse number="27">Али да их не саблазнимо - иди на море, баци удицу, и прву рибу коју извучеш, узми, и кад јој отвориш уста, наћи ћеш статир. Узми га па им подај за мене и за себе.</verse>
			</chapter>
			<chapter number="18">
				<verse number="1">Онога часа приступише ученици Исусу и рекоше: Ко је, дакле, највећи у царству небеском?</verse>
				<verse number="2">И дозва једно дете, постави га међу њих</verse>
				<verse number="3">и рече: Заиста, кажем вам: Ако се не повратите и не будете као деца, нећете ући у царство небеско.</verse>
				<verse number="4">Који се, дакле, понизи као дете ово, тај је највећи у царству небеском.</verse>
				<verse number="5">И ко прими тако једно дете у име моје, мене прима.</verse>
				<verse number="6">А ко саблазни једнога од ових малих који верују у мене, боље би му било да се обеси магарећи жрвањ о врат његов и да потоне на пучини морској.</verse>
				<verse number="7">Тешко свету од саблазни! Јер морају доћи саблазни, али тешко човеку кроз кога долази саблазан! -</verse>
				<verse number="8">Ако ли те рука твоја или нога твоја саблажњава, одсеци је и баци од себе. Боље ти је ући у живот кљасту и хрому, него с две руке или с две ноге да те баце у огањ вечни.</verse>
				<verse number="9">И ако те око твоје саблажњава, извади га и баци од себе. Боље ти је с једним оком у живот ући, него с два ока да те баце у пакао огњени.</verse>
				<verse number="10">Гледајте да не презрете ниједнога од ових малих. Јер вам кажем: Анђели њихови једнако гледају на небесима лице Оца мога небескога.</verse>
				<verse number="11">Јер Син човечји дође да спасе изгубљено.</verse>
				<verse number="12">Шта вам се чини? Кад један човек има сто оваца, па зађе једна од њих, - неће ли оставити оних деведесет и девет у планини и поћи да тражи ону што језашла?</verse>
				<verse number="13">И ако се деси да је нађе, - заиста, кажем вам, радује се њој више него онима деведесет и девет што нису зашле.</verse>
				<verse number="14">Тако није воља Оца вашега небескога да погине један од ових малих!</verse>
				<verse number="15">Ако, пак, згреши брат твој, иди и покарај га у четири ока. Ако те послуша, добио си брата свога.</verse>
				<verse number="16">А ако те не посуша, узми са собом још једнога или двојицу, да се устима два или три сведока утврди свака ствар.</verse>
				<verse number="17">Ако ли не послуша њих, кажи цркви; а ако не послуша ни цркву, нека ти буде као незнабожац и цариник.</verse>
				<verse number="18">Заиста, кажем вам: Што год свежете на земљи, биће свезано (и) на небу, и што год раздрешите на земљи, биће раздрешено (и) на небу.</verse>
				<verse number="19">Још вам кажем: Ако се два од вас сложе на земљи било у чему за што се узмоле, даће им Отац мој који је на небесима.</verse>
				<verse number="20">Јер где су два или три сабрани у име моје, онде сам ја међу њима.</verse>
				<verse number="21">Тада приступи Петар и рече му: Господе, колико пута ако ми згреши брат мој, да му опростим? До седам пута?</verse>
				<verse number="22">Рече му Исус: Не велим ти до седам пута, него до седамдесет пута седам.</verse>
				<verse number="23">Зато је царство небеско као цар који намисли да се прорачуна са слугама својим.</verse>
				<verse number="24">И кад се поче рачунати, доведоше му једнога његова дужника од десет хиљада таланата.</verse>
				<verse number="25">И како није могао да плати, заповеди господар да га продаду, и жену његову, и децу, и све што је имао, и да му се плати.</verse>
				<verse number="26">Онда слуга тај паде пред њега и рече: Причекај ме, и све ћу ти платити!</verse>
				<verse number="27">А господар се смилова на слугу тога, пусти га и дуг му опрости.</verse>
				<verse number="28">А кад слуга тај изиђе, нађе једнога од својих другара који му је дуговао сто динара, и ухвати га и стаде га давити и говорити: Плати што си дужан!</verse>
				<verse number="29">Онда другар његов паде пред њега и стаде га молити: Причекај ме, и платићу ти!</verse>
				<verse number="30">Но он не хтеде, него отиде и баци га у тамницу док не плати дуг.</verse>
				<verse number="31">А кад другари његови видеше тај догађај, жао им би врло, и отидоше и казаше господару своме сав догађај.</verse>
				<verse number="32">Тада га господар његов дозва и рече му: Зли слуго, сав овај дуг опростих теби, јер си ме молио.</verse>
				<verse number="33">Зар се ниси требао и ти смиловати на свога другара, као што сам се ја на тебе смиловао?</verse>
				<verse number="34">И разгневи се господра његов и предаде га мучитељима док не плати сав дуг свој.</verse>
				<verse number="35">Тако ће и Отац мој небески учинити вама, ако не опростите сваки брату своме од срца својих.</verse>
			</chapter>
			<chapter number="19">
				<verse number="1">И кад Исус сврши речи ове, отиде из Галилеје и дође у крајеве јудејске преко Јордана.</verse>
				<verse number="2">И иђаше за њим силан народ и излечи их онде.</verse>
				<verse number="3">И приступише му фарисеји да га кушају и рекоше: Може ли човек отпустити жену своју за сваку кривицу?</verse>
				<verse number="4">А он одговори и рече: Зар нисте читали да је Створитељ њих од почетка створио као мужа и жену,</verse>
				<verse number="5">и рекао: Зато ће човек оставити оца и матер и прилепиће се жени својој и биће двоје једно тело?</verse>
				<verse number="6">Тако нису више два, него једно тело. Што је, дакле, Бог саставио, човек да не раставља!</verse>
				<verse number="7">Рекоше му они: Што је онда Мојсије заповедио да се да књига распусна и да се отпусти?</verse>
				<verse number="8">Рече им он: Мојсије је вама због тврдога срца вашега допустио да отпуштате жене своје; из почетка није било тако.</verse>
				<verse number="9">Него вам кажем: Ко отпусти жену своју, осим за прељубу, и ожени се другом, чини прељубу.</verse>
				<verse number="10">Рекоше му ученици: Ако је тако човеку са женом, није се добро женити.</verse>
				<verse number="11">А он им рече: Не примају сви ових речи, него они којима је дано.</verse>
				<verse number="12">Јер има ушкопљеника који су се тако родили из утробе материне; и има ушкопљеника које су људи ушкопили; и има ушкопљеника који су сами себе ушкопили ради царства небескога. Ко може да прими, нека прими!</verse>
				<verse number="13">Тада му донесоше дечицу да метне руке на њих и да се помоли Богу; а ученици их укорише.</verse>
				<verse number="14">А Исус рече: Пустите дечицу и не забрањујте им да долазе к мени, јер такових је царство небеско.</verse>
				<verse number="15">И метну на њих руке и отиде оданде.</verse>
				<verse number="16">И, гле, неко му приступи и рече. Учитељу, какво добро да учиним да имам живот вечни?</verse>
				<verse number="17">А он му рече: Што ме питаш за добро? Један је добар! А ако желиш да уђеш у живот, држи заповести.</verse>
				<verse number="18">Које? - рече он. А Исус рече: Да не убијеш, не чиниш прељубе, не украдеш, не сведочиш лажно,</verse>
				<verse number="19">поштуј оца и матер, и љуби ближњега свога као самог себе.</verse>
				<verse number="20">Рече му младић: Свега сам се овога држао; шта ми још треба?</verse>
				<verse number="21">Рече му Исус: Ако хоћеш савршен да будеш, иди, продај што имаш и подај сиротињи, и имаћеш благо на небу, и хајде за мном!</verse>
				<verse number="22">А кад младић чу ове речи, отиде жалостан, јер је био врло богат.</verse>
				<verse number="23">А Исус рече ученицима својим: Заиста, кажем вам: Богаташ ће тешко ући у царство небеско.</verse>
				<verse number="24">И опет вам кажем: Лакше је камили проћи кроз иглене уши, него богатоме ући у царство небеско.</verse>
				<verse number="25">А кад чуше ученици, уплашише се врло и рекоше: Ко се, дакле, може спасти?</verse>
				<verse number="26">А Исус их погледа и рече им: Људима је ово немогуће, али Богу је све могуће.</verse>
				<verse number="27">Тада одговори Петар и рече му: Ето, ми смо оставили све и идемо за тобом. Шта ћемо, дакле, добити?</verse>
				<verse number="28">А Исус им рече: Заиста, кажем вам, да ћете ви који сте пошли за мном, у новоме свету, кад Син човечји уседи на престолу славе своје, и сами седети на дванаест престола и владати над дванаест племена Израиљевих.</verse>
				<verse number="29">И сваки који остави куће, браћу, сестре, оца, матер, жену, децу или њиве ради мога имена, примиће стоструко и наследиће живот вечни.</verse>
				<verse number="30">Али ће многи први бити последњи и последњи први.</verse>
			</chapter>
			<chapter number="20">
				<verse number="1">Јер је царство небеско као човек домаћин који рано ујутру изиђе да најми раднике у виноград свој.</verse>
				<verse number="2">И кад се погоди с радницима по динар на дан, посла их у виноград свој.</verse>
				<verse number="3">И изиђе око трећега часа и виде друге где стоје на тргу беспослени,</verse>
				<verse number="4">па и њима рече: Идите и ви у мој виноград, и што буде право, даћу вам.</verse>
				<verse number="5">И они отидоше. И опет изиђе око шестог и деветог часа и учини тако.</verse>
				<verse number="6">А кад изиђе око једанаестога часа, нађе друге где стоје, и рече им: Што стојите овде вас дан беспослени?</verse>
				<verse number="7">Рекоше му они: Нико нас не најми. Рече им он: Идите и ви у виноград.</verse>
				<verse number="8">А увече рече господар од винограда управитељу своме: Дозови раднике и подај им надницу, почевши од последњих до првих.</verse>
				<verse number="9">И дођоше они који су око једанаестог часа (најмљени), и примише по динар.</verse>
				<verse number="10">И кад дођоше први, мишљаху да ће више примити; и примше и они по динар.</verse>
				<verse number="11">А кад примише, викаху на господара</verse>
				<verse number="12">и рекоше: Ови последњи радили су само један сат, и изједначио си их с нама који смо се читав дан мучили и пекли!</verse>
				<verse number="13">А он одговори једноме од њих: Пријатељу, не чиним ти криво. зар се ниси погодио са мном по динар?</verse>
				<verse number="14">Узми своје па иди! А ја хоћу и овом последњем да дам као и теби.</verse>
				<verse number="15">Или зар нисам властан да са својим чиним што хоћу? Или је зар око твоје зло што сам ја добар? -</verse>
				<verse number="16">Тако ће последњи бити први и први последњи.</verse>
				<verse number="17">А кад Исус пође горе у Јерусалим, узе дванаесторицу насамо, и на путу им рече.</verse>
				<verse number="18">Ево идемо горе у Јерусалим, и Син човечји биће предан првосвештеницима и књижевницма, и осудиће га на смрт,</verse>
				<verse number="19">и предаће га незнабошцима, да му се ругају, да га шибају и разапну, и трећи дан ће устати.</verse>
				<verse number="20">Тада му приступи мати синова Зеведејевих са својим синовима, паде пред њега и мољаше га за нешто.</verse>
				<verse number="21">А он јој рече: Шта хоћеш? Рече му она: Реци да ова моја два сина седну један с десне а други с леве стране теби у царству твоме.</verse>
				<verse number="22">А Исус одговори и рече. Не знате шта иштете. Можете ли пити чашу коју ћу ја пити? Рекоше му они: Можемо.</verse>
				<verse number="23">Рече им он: Чашу моју испићете, али седети с десне стране мени и с леве то не дајем ја, него (то припада онима) којима је спремио Отац мој.</verse>
				<verse number="24">А кад чуше десеторица, расрдише се на два брата.</verse>
				<verse number="25">А Исус их дозва и рече: Знате да владари народни господаре над њима и великаши чине им насиље.</verse>
				<verse number="26">Међу вама да не буде тако! Него, који хоће да буде међу вама највећи, нека вам служи,</verse>
				<verse number="27">и који хоће да буде међу вама први, нека вам буде слуга -</verse>
				<verse number="28">као што ни Син човечји није дошао да му служе, него да служи и да да живот свој у откуп за многе.</verse>
				<verse number="29">И кад су излазили из Јерихона, пође за њим народ многи.</verse>
				<verse number="30">И, гле, два слепца сеђаху крај пута, и кад чуше да Исус пролази, повикаше: Смилуј се на нас, Господе, сине Давидов!</verse>
				<verse number="31">А народ их укори да ућуте. А они још већма повикаше: Смилуј се на нас, Господе, сине Давидов!</verse>
				<verse number="32">И Исус стаде, дозва их и рече. Шта хоћете да вам учиним?</verse>
				<verse number="33">Рекоше му они: Господе, да се отворе очи наше!</verse>
				<verse number="34">И смилова се Исус и дохвати се очију њихових, и одмах прогледаше и пођоше за њим.</verse>
			</chapter>
			<chapter number="21">
				<verse number="1">И кад се приближише Јерусалиму и дођоше до Витфаге, до Маслинске горе, онда Исус посла два ученика</verse>
				<verse number="2">и рече им: Идите у село што је према вама, и одмах ћете наћи магарицу привезану и магаре с њом. Одрешите их и доведите ми.</verse>
				<verse number="3">И ако вам ко каже што, реците: Требају Господу. И одмах ће их пустити.</verse>
				<verse number="4">А то је било, да се испуни што је рекао пророк:</verse>
				<verse number="5">"Кажите кћери Сионовој: Ево, цар твој иде теби кротак и јаше на магарцу, на магарету, младету теретне животиње".</verse>
				<verse number="6">А ученици отидоше и учинише како им је заповедио Исус.</verse>
				<verse number="7">Доведоше магарицу и магаре, метнуше на њих хаљине своје, и седе на њих.</verse>
				<verse number="8">А већина народа простираше хаљине своје по путу; други резаху грање с дрвећа и простираху по путу.</verse>
				<verse number="9">А народ који је ишао пред њим и за њим, викаше: Осана сину Давидову! Благословен који иде у име Господње! Осана на висини!</verse>
				<verse number="10">И кад уђе у Јеруслим, узбуни се сав град и говораху: Ко је то?</verse>
				<verse number="11">А народ говораше: То је пророк Исус из Назарета галилејског.</verse>
				<verse number="12">И уђе Исус у храм Божји и изгна све који продаваху и куповаху у храму, и испремета трпезе оних што мењаху новце и столице оних што продаваху голубове,</verse>
				<verse number="13">и рече им: Написано је: "Дом мој дом молитве нека се зове", а ви чините од њега пећину разбојничку!</verse>
				<verse number="14">И приступише му слепи и хроми у храму, и излечи их.</verse>
				<verse number="15">А кад видеше првосвештеници и књижевници чудеса што их учини и децу где вичу у храму: Осна сину Давидову! - расрдише се</verse>
				<verse number="16">и рекоше му: Чујеш ли шта ови говоре? А Исус им рече: Да! Зар нисте никад читали: "Из уста деце и одојчади спремио си хвалу"?</verse>
				<verse number="17">И остави их и изиђе напоље из града, у Витанију, и преноћи онде.</verse>
				<verse number="18">А кад се рано ујутру враћао у град, огладне.</verse>
				<verse number="19">И угледа смокву једну крај пута и приђе јој, али не нађе ништа на њој до само лишћа - и рече јој: Не родила никад више до века! И одмах се осуши смоква.</verse>
				<verse number="20">А кад то видеше ученици, задивише се и рекоше: Како се одмах осуши смоква!</verse>
				<verse number="21">А Исус одговори и рече им: Заиста, кажем вам: Ако имате вере и не сумњате, не само што са смоквом би, учинићете, него и гори овој ако речете: Дигни се и баци се у море!, биће.</verse>
				<verse number="22">И све што узиштете у молитви, ако верујете, добићете.</verse>
				<verse number="23">И кад дође у храм, приступише му, кад је учио, првосвештеници и старешине народне и рекоше: Каквом влашћу чиниш то? И ко ти даде ту власт?</verse>
				<verse number="24">А Исус одговори и рече им: И ја ћу вас упитати једну реч, коју ако ми кажете, и ја ћу вама рећи каквом влашћу чиним ово.</verse>
				<verse number="25">Крштење Јованово откуда беше? С неба или од људи? А они размишљаху у себи.</verse>
				<verse number="26">Ако кажемо: с неба, рећи ће нам: Зашто му, дакле, не веровасте? А ако кажемо: од људи, бојимо се народа, јер сви држе Јована за пророка.</verse>
				<verse number="27">И одговорише Исусу и рекоше: Не знамо. Рече и он њима. Ни ја вама нећу казати каквом влашћу чиним ово.</verse>
				<verse number="28">А шта вам се чини? Човек неки имао је два сина. Дође к првоме и рече: Сине, иди данас и ради у винограду.</verse>
				<verse number="29">А овај одговори: Нећу. После се покаја и отиде.</verse>
				<verse number="30">И приступи другоме и рече исто тако. А овај одговори: Хоћу, господару! - али не отиде.</verse>
				<verse number="31">Који је од двојице испунио вољу очину? Рекоше: Први. Рече им Исусу: Заиста, кажем вам: Цариници и блуднице улазе пре вас у царство Божје.</verse>
				<verse number="32">Јер дође к вама Јован и учаше вас праведности, и не веровасте му; а цариници и блуднице вероваше му: Ви, пак, иако сте видели то, нисте се ни после покајали да му верујте.</verse>
				<verse number="33">Другу причу чујте: Беше неки домаћин који посади виноград. Огради га плотом, ископа у њему тесак, начини кулу, даде га виноградарима и отиде.</verse>
				<verse number="34">А кад се приближи време родовима, посла слуге своје к виноградарима да приме родове његове.</verse>
				<verse number="35">А виноградари похваташе слуге његове, једнога избише, другога убише, а трећег засуше камењем.</verse>
				<verse number="36">Опет после друге слуге, више него првипут, и учинише им исто тако.</verse>
				<verse number="37">Најпосле посла к њима сина свога, мислећи: Постидеће се сина мога.</verse>
				<verse number="38">А кад виноградари видеше сина, рекоше међу собом: Ово је наследник. Ходите да га убијемо и да наше буде наследство његово.</verse>
				<verse number="39">И ухватише га, избацише напоље из винограда и убише.</verse>
				<verse number="40">Кад, дакле, дође господар од винограда, шта ће учинити оним виноградарима?</verse>
				<verse number="41">Рекоше му: Злочинце ће зло поморити, а виноград ће дати другим виноградарима, који ће му давати родове у своје време.</verse>
				<verse number="42">Рече им Исус: Зар нисте никада читали у писму: "Камен који одбацише зидари, тај поста камен угаони; од Господа би то и дивно је у очима нашим"?</verse>
				<verse number="43">Зато вам кажем: Царство Божје одузеће се од вас и даће се народу који доноси родове његове.</verse>
				<verse number="44">И ко падне на овај камен, разбиће се, а на кога падне, сатрће га.</verse>
				<verse number="45">И кад првосвештеници и фарисеји чуше приче његове, разумеше да за њих говори.</verse>
				<verse number="46">И гледаху да га ухвате, али се побојаше народа, јер га држаху за пророка.</verse>
			</chapter>
			<chapter number="22">
				<verse number="1">И поче Исус опет да им говори у причама и рече:</verse>
				<verse number="2">Царство је небеско као цар који начини свадбу сину своме.</verse>
				<verse number="3">И посла слуге своје да зову званице на свадбу, и не хтеше доћи.</verse>
				<verse number="4">Опет посла друге слуге и рече: Кажите званицама: Ево сам спремио ручак свој, бикови моји и угојена марва поклана је, и све је готово, хајдете на свадбу!</verse>
				<verse number="5">А они не марише и отидоше, један на њиву своју, други трговини својој,</verse>
				<verse number="6">а остали ухватише слуге његове, злоставише их и побише.</verse>
				<verse number="7">А цар се разгневи, посла војску своју и погуби убице оне и град њихов спали.</verse>
				<verse number="8">Онда рече слугама својим: Свадба је готова, но званице не беху достојне.</verse>
				<verse number="9">Идите, дакле, на раскршћа, и кога год нађете, позовите на свадбу.</verse>
				<verse number="10">И слуге оне изиђоше на путеве и сабраше све које нађоше, зле и добре, и напуни се свадбена дворница гостију.</verse>
				<verse number="11">А кад уђе цар да види госте, угледа онде човека који није имао свадбено рухо,</verse>
				<verse number="12">и рече му: Пријатељу, како си ушао овамо без свадбенога руха? А он занеме.</verse>
				<verse number="13">Тада цар рече слугама: Узмите га за ноге и руке, па га баците у таму напољу! Онде ће бити плач и шкргут зуба.</verse>
				<verse number="14">Јер су многи звани, али је мало изабраних.</verse>
				<verse number="15">Тада фарисеји отидоше и договорише се да га ухвате у речи.</verse>
				<verse number="16">И послаше к њему ученике своје с Иродовцима, који рекоше: Учитељу, знамо да си истинит и заиста учиш путу Божјем и не мариш ни за кога, јер не гледаш ко је ко.</verse>
				<verse number="17">Кажи нам, дакле, шта мислиш ти: је ли допуштено плаћати порез цару или није?</verse>
				<verse number="18">Но Исус виде лукавство њихово и рече: Што ме кушате, претворице?</verse>
				<verse number="19">Покажите ми порезни новац! А они му пружише динар.</verse>
				<verse number="20">И рече им: Чији је ово лик и натпис -</verse>
				<verse number="21">Рекоше му: Царев. Тада им рече: Подајте, дакле, царево цару и Божје Богу!</verse>
				<verse number="22">И кад чуше, задивише се, и оставише га и отидоше.</verse>
				<verse number="23">Тога дана приступише к њему садукеји, који говоре да нема ускрса, и упиташе га:</verse>
				<verse number="24">Учитељу, Мојсије рече: Ако ко умре без деце, да узме брат његов жену његову и да подигне пород брату своме.</verse>
				<verse number="25">А у нас беше седморо браће. Први се ожени и умре, и како није имао порода, остави жену своју брату своме.</verse>
				<verse number="26">Тако и други, и трећи, све до седмога.</verse>
				<verse number="27">А после свију умре и жена.</verse>
				<verse number="28">О ускрсу, дакле, кога ће од седморице бити жена? Јер је за свима била.</verse>
				<verse number="29">А Исус одговори и рече им: Варате се, јер не знате писма, ни силе Божје.</verse>
				<verse number="30">Јер се о ускрсу нити жене нити удају, него су као анђели Божји на небу.</verse>
				<verse number="31">А за ускрс мртвих зар нисте читали што вам је рекао Бог:</verse>
				<verse number="32">Ја сам Бог Аврамов и Бог Исаков и Бог Јаковљев? Није он Бог мртвих, него живих!</verse>
				<verse number="33">И кад чу народ, дивљаше се науци његовој.</verse>
				<verse number="34">А кад фарисеји чуше да је ућуткао садукеје, сабраше се заједно,</verse>
				<verse number="35">и упита један од њих, законик, кушајући га:</verse>
				<verse number="36">Учитељу, која је заповест највећа у закону?</verse>
				<verse number="37">А он му рече: Љуби Господа Бога свога свим срцем својим и свом душом својом и свим умом својим.</verse>
				<verse number="38">Ово је највећа и прва заповест.</verse>
				<verse number="39">Друга, равна овој, јесте: Љуби ближњега свога као самога себе.</verse>
				<verse number="40">О овима двема заповестима виси сав закон и пророци.</verse>
				<verse number="41">А кад се фарисеји сабраше, упита их Исус:</verse>
				<verse number="42">Шта мислите за Месију? Чији је син? Рекоше му: Давидов.</verse>
				<verse number="43">Рече им он: Како га онда Давид духом назива Господом кад каже:</verse>
				<verse number="44">"Рече Господ Господу моме. Седи мени с десне стране док не положим непријатеље твоје под ноге твоје"?</verse>
				<verse number="45">Кад, дакле, Давид њега назива Господом, како му је онда син?</verse>
				<verse number="46">И нико му није могао одговорити речи, нити је смео ко од тога дана да га пита више.</verse>
			</chapter>
			<chapter number="23">
				<verse number="1">Тада рече Исус народу и ученицима својим:</verse>
				<verse number="2">На Мојсијеву столицу седоше књижевници и фарисеји.</verse>
				<verse number="3">Све, дакле, што вам кажу, творите и држите, али по делима њиховим не чините; јер говоре, а не чине.</verse>
				<verse number="4">Него везују бремена тешка и мећу их на плећа људска, а сами прстом својим неће да их помакну.</verse>
				<verse number="5">Сва дела своје чине да их виде људи: носе широке амајлије и велике ките на хаљинама својим.</verse>
				<verse number="6">Воле прочеље на гозбама и прва места по синагогама,</verse>
				<verse number="7">поздраве по трговима и да их људи зову рави.</verse>
				<verse number="8">А ви се не зовите рави; јер је један ваш учитељ, а ви сте сви браћа.</verse>
				<verse number="9">И оцем својим не зовите никога на земљи; јер је један отац ваш, небески.</verse>
				<verse number="10">Нити се зовите вођи, јер је вођ ваш један: Месија.</verse>
				<verse number="11">А највећи између вас да вам буде слуга.</verse>
				<verse number="12">Који се подиже, понизиће се, и који се понижује, подигнуће се.</verse>
				<verse number="13">Тешко вама, књижевници и фарисеји, претворице, што затварате царство небеско од људи. Сами не улазите, али не дате унутра ни онима који би хтели да уђу.</verse>
				<verse number="14">Тешко вама, књижевници и фарисеји, претворице, што једете куће удовичке и лажно се молите Богу дуго; зато ћете већма бити осуђени.</verse>
				<verse number="15">Тешко вама, књижевници и фарисеји, претворице, што преходите море и суво, да створите једног проселита; и кад га створите, чините га сином пакленим, двоструко већим од себе.</verse>
				<verse number="16">Тешко вама, вођи слепи који говорите: Ко се куне храмом, ништа је; а ко се куне златом храмовним, дужан је.</verse>
				<verse number="17">Будале слепе, шта је веће, злато или храм који освети злато?</verse>
				<verse number="18">И: Ко се куне жртвеником, ништа је; а ко се куне даром који је на њему, дужан је.</verse>
				<verse number="19">Слепи, та шта је веће, дар или жртвеник који освећује дар?</verse>
				<verse number="20">Који се, дакле, куне жртвеником, куне се њим и свим што је на њему.</verse>
				<verse number="21">И који се куне храмом, куне се њиме и оним који живи у њему.</verse>
				<verse number="22">И који се куне небом, куне се престолом Божјим и оним који седи на њему.</verse>
				<verse number="23">Тешко вама, књижевници и фарисеји, претворице, што дајете десетак од метвице, копра и кима, а остависте што је претежније у закону: правду, милост и веру. Ово је требало чинити, а оно не остављати.</verse>
				<verse number="24">Вођи слепи који оцеђујете комарца, а камилу прождирете!</verse>
				<verse number="25">Тешко вама, књижевници и фарисеји, претворице, што чистите споља чашу и зделу, а изнутра су пуне грабежа и неситости.</verse>
				<verse number="26">Фарисеју слепи, очисти прво изнутра чашу, да буде чиста и споља.</verse>
				<verse number="27">Тешко вама, књижевници и фарисеји, претворице, што сте као окречени гробови, који споља изгледају лепи, а изнутра су пуни мртвачких костију и сваке нечистоте.</verse>
				<verse number="28">Тако и ви споља изгледате људима праведни, а изнутра сте пуни претварања и безакоња.</verse>
				<verse number="29">Тешко вама, књижевници и фарисеји, претворице, што зидате гробове пророцима и красите споменике праведника</verse>
				<verse number="30">и говорите: Да смо били у време својих отаца, не бисмо с њима пристали у крв пророка.</verse>
				<verse number="31">Тако сами сведочите за себе, да сте синови оних који су побили пророке.</verse>
				<verse number="32">Па ви допуните меру својих отаца!</verse>
				<verse number="33">Змије, породи гујини, како ћете побећи од осуде на пакао?</verse>
				<verse number="34">Зато, ево, ја вам шаљем пророке, мудре и књижевенике. Од њих ћете једне побити и разапети, а друге ћете шибати по синагогама својим и гонити од града до града,</verse>
				<verse number="35">да дође на вас сва крв праведна, проливена на земљи, од крви Авеља праведнога до крви Захарије, сина Варахијина, кога сте убили међу храмом и жртвеником.</verse>
				<verse number="36">Заиста, кажем вам, доћи ће све ово на род овај!</verse>
				<verse number="37">Јерусалиме, Јерусалиме, који убијаш пророке и засипаш камењем послане к теби - колико пута хтедох да скупим децу твоју, као што квочка скупља пилиће своје под крила, и не хтедосте!</verse>
				<verse number="38">Ето, оставља вам се дом ваш.</verse>
				<verse number="39">Јер вам кажем: Нећете ме видети одсад, док не речете: Благословен који иде у име Господње!</verse>
			</chapter>
			<chapter number="24">
				<verse number="1">Иизиђе Исус из храма и иђаше даље. И приступише му ученици његови да му покажу грађевине храма.</verse>
				<verse number="2">А он им одговори: Не видите ли све ово? Заиста, кажем вам: Неће остати овде ни камен на камену који се неће порушити!</verse>
				<verse number="3">А кад је седео на Маслинској гори, приступише му ученици насамо и рекоше: Кажи нам кад ће то бити и какав је знак твога доласка и краја света?</verse>
				<verse number="4">А Исус одговори и рече им: Пазите да вас ко не превари!</verse>
				<verse number="5">Јер ће многи доћи на име моје и говориће: Ја сам Месија, и многе ће преварити.</verse>
				<verse number="6">А чућете ратове и гласове о ратовима. Гледајте да се не уплашите! Јер мора то да буде, али још није крај.</verse>
				<verse number="7">Јер ће устати народ на народ и царство на царство, и биће глади и земља ће се трести по свету:</verse>
				<verse number="8">али је све ово (само) почетак страдања.</verse>
				<verse number="9">Тада ће вас предати на муке и побиће вас, и сви ће народи омрзнути на вас због имена мога.</verse>
				<verse number="10">Тада ће се многи саблазнити издаће један другога и омрзнуће један на другог.</verse>
				<verse number="11">Јавиће се многи лажни пророци и превариће многе.</verse>
				<verse number="12">И што ће се безакоње умножити, охладнеће љубав код већине.</verse>
				<verse number="13">Али који издржи до краја, тај ће се спасти.</verse>
				<verse number="14">Ово еванђеље о царству проповедиће се по свему свету, за сведочанство свима народима - и онда ће доћи крај.</verse>
				<verse number="15">Кад, дакле, видите, да гнусоба опушћења, о којој говори пророк Данило, стоји на месту светом - који чита, нека разуме! -,</verse>
				<verse number="16">тада нека становници Јудеје беже у горе.</verse>
				<verse number="17">Који буде на крову, да не силази да узме што му је у кући;</verse>
				<verse number="18">и који буде у пољу, да се не враћа натраг по свој огртач.</verse>
				<verse number="19">Тешко трудним женама и дојилицама у те дане!</verse>
				<verse number="20">Молите се Богу да бежање ваше не буде у зиму или у суботу!</verse>
				<verse number="21">јер ће тада бити невоља велика, какве није било од постања света до сад, нити ће бити.</verse>
				<verse number="22">И да се они дани не скрате, нико се не би спасао. Али због избраних скратиће се дани они.</verse>
				<verse number="23">Ако вам тада ко каже: Ево, овде је Месија, или: Овде!, не верујте.</verse>
				<verse number="24">Јер ће се јавити лажне месије и лажни пророци и чиниће знаке велике и чудеса, да би, ако је могуће, преварили и избране.</verse>
				<verse number="25">Ето, напред вам казах.</verse>
				<verse number="26">Ако вам, дакле, кажу: Ено га у пустињи - не излазите! Ено га у собама - не верујте!</verse>
				<verse number="27">Јер као што муња сева од истока до запада, таки ће бити долазак Сина човечјег.</verse>
				<verse number="28">Где је лешина, онамо ће се скупити лешинари.</verse>
				<verse number="29">А одмах после невоље тих дана сунце ће помрчати, месец неће давати светлости своје, звезде ће спасти с неба и силе небеске уздрмаће се.</verse>
				<verse number="30">И тада ће се показати знак Сина човечјега на небу, и закукаће сви народи на земљи, и угледаће Сина човечјег где иде на облацима небеским са силом и славом великом.</verse>
				<verse number="31">И послаће анђеле своје с трубом гласовитом и сабраће избране његове од четири ветра, од једнога краја небеског до другог.</verse>
				<verse number="32">А од смокве се научите причи: Кад су њене гране већ меке и листају, знате да је близу лето.</verse>
				<verse number="33">Тако и ви: Кад видите све ово, знајте да је пред вратима.</verse>
				<verse number="34">Заиста, кажем вам: Овај нараштај неће проћи док се све ово не збуде.</verse>
				<verse number="35">Небо и земља проћи ће, али речи моје неће проћи.</verse>
				<verse number="36">Али тај дан и час нико не зна, ни анђели небески, до само Отац.</verse>
				<verse number="37">Јер као у време Нојево, тако ће бити и долазак Сина човечјег.</verse>
				<verse number="38">Као што пред потопом јеђаху и пијаху, жењаху се и удаваху, до дана кад Ноје уђе у ковчег,</verse>
				<verse number="39">и не осетише док не дође потоп и однесе све, тако ће бити и долазак Сина човечјег.</verse>
				<verse number="40">Тада ће бити два на њиви: један ће се узети, а други оставити.</verse>
				<verse number="41">Две ће млети на жрвњу; једна ће се узети, а друга оставити.</verse>
				<verse number="42">Бдите, дакле, јер не знате у који ће дан доћи Господ ваш.</verse>
				<verse number="43">Али ово знајте. Кад би домаћин знао које ће ноћне страже лупеж доћи, не би спавао и не би дао поткопати куће своје.</verse>
				<verse number="44">Зато будите готови и ви; јер у који час не мислите, доћи ће Син човечји.</verse>
				<verse number="45">Ко је, дакле, тај верни и мудри слуга, кога је господар поставио над својим домаћинима да им даје храну на време?</verse>
				<verse number="46">Благо слузи кога господар његов, кад дође, нађе да тако чини!</verse>
				<verse number="47">Заиста, кажем вам, поставиће га над свим имањем својим.</verse>
				<verse number="48">Ако, пак, рђави слуга каже у срцу своме: Неће мој господар још задуго доћи,</verse>
				<verse number="49">и почне бити своје другаре, и јести и пити с пијаницама,</verse>
				<verse number="50">доћи ће господар тога слуге у дан кад се не нада, и у час који не зна,</verse>
				<verse number="51">и расећи ће га напола, и метну ће га међу претворице. Онда ће бити плач и шкргут зуба.</verse>
			</chapter>
			<chapter number="25">
				<verse number="1">Тада ће бити царство небеско као десет девојака које узеше жижке своје и изиђоше у сусрет младожењи.</verse>
				<verse number="2">Пет од њих беху луде, а пет мудре.</verse>
				<verse number="3">Луде, наиме, узеше жишке, али не узеше и уља са собом,</verse>
				<verse number="4">а мудре узеше са жишцима својим и уља у судовима.</verse>
				<verse number="5">Како је младожења одоцнио, задремаше све и заспаше.</verse>
				<verse number="6">А у поноћи стаде вика: Ево младожење, изиђите му у сусрет!</verse>
				<verse number="7">Тада усташе све оне девојке и удесише жишке своје.</verse>
				<verse number="8">А луде рекоше мудрима: Дајте нам од уља свога, јер се наши жишци гасе.</verse>
				<verse number="9">А мудре одговорише: Да не би недостало и нама и вама, идите боље к трговцима и купите себи.</verse>
				<verse number="10">А кад оне отидоше да купе, дође младожења, и готове уђоше с њим на свадбу, и затворише се врата.</verse>
				<verse number="11">А после дођоше и остале девојке и рекоше: Господару, господару, отвори нам!</verse>
				<verse number="12">А он одговори и рече: Заиста, кажем вам, не знам вас.</verse>
				<verse number="13">Бдите, дакле, јер не знате дана ни часа.</verse>
				<verse number="14">Јер (то је) као кад човек, полазећи на пут, дозва слуге своје и предаде им благо своје.</verse>
				<verse number="15">Једноме даде пет таланата, другоме два, а трећем један, свакоме по његовој моћи, и отиде.</verse>
				<verse number="16">Одмах оде онај што је примио пет таланата, и ради с њима и стече других пет.</verse>
				<verse number="17">Исто тако и онај са два стече друга два.</verse>
				<verse number="18">А који прими један, отиде, ископа рупу у земљи и сакри новац господара свога.</verse>
				<verse number="19">А после дугог времена дође господар тих слугу и стаде се рачунати с њима.</verse>
				<verse number="20">И приступи онај што је примио пет таланата и донесе других пет таланата и рече: Господару, пет таланата си ми предао. Ево, стекао сам других пет таланата.</verse>
				<verse number="21">Рече му господар његов: Добро, слуго добри и верни! У малом си био веран, над многим ћу те поставити: уђи у радост господара свога!</verse>
				<verse number="22">Приступи и онај са два таланта и рече: Господару, два си ми таланта предао. Ево, стекао сам друга два таланта.</verse>
				<verse number="23">Рече му господар његов. Добро, слуго добри и верни! У малом си био веран, над многим ћу те поставити: уђи у радост господара свога!</verse>
				<verse number="24">А приступи и онај што је примио један талант и рече: Господару, знао сам да си тврд човек, жњеш где ниси сејао и купиш где ниси расуо,</verse>
				<verse number="25">па се побојах и отидох и сакрих твој талант у земљу - ево ти твоје.</verse>
				<verse number="26">А господар његов одговори и рече му: Зли и лени слуго! Знао си да жњем где нисам сејао, и купим где нисам расуо?</verse>
				<verse number="27">Требао си, дакле, мој новац дати мењачима, и кад бих дошао, ја бих своје натраг добио с каматом.</verse>
				<verse number="28">Узмите, дакле, од њега талант и подајте ономе што има десет таланата.</verse>
				<verse number="29">Јер свакоме који има, даће се, и претећи ће му; а од онога који нема, узеће се и оно што има.</verse>
				<verse number="30">А неваљалога слугу избаците у таму напољу. Онде ће бити плач и шкргут зуба.</verse>
				<verse number="31">А кад Син човечји дође у слави својој, и сви анђели с њиме, онда ће сести на престо славе своје.</verse>
				<verse number="32">И сабраће се пред њим сви народи, и разлучиће их једне од других, као што пастир разлучује овце од јараца.</verse>
				<verse number="33">Овце ће поставити с десне стране себи, а јарце с леве.</verse>
				<verse number="34">Тада ће рећи цар онима што му стоје с десне стране: Ходите, благословени Оца мога, наследите царство које вам је приправљено од постања света!</verse>
				<verse number="35">Јер огладнех, и дасте ми да једем; ожеднех, и напојисте ме; стран бејах, и примисте ме;</verse>
				<verse number="36">го, и оденусте ме; боловах, и обиђосте ме; у тамници бејах, и дођосте к мени.</verse>
				<verse number="37">Тада ће му праведници одговорити: Господе, кад те видесмо гладна, и нахранисмо? Или жедна, и напојисмо?</verse>
				<verse number="38">Кад ли те видесмо страна, и примисмо? Или гола, и оденусмо?</verse>
				<verse number="39">И кад те видесмо болна или у тамници, и дођосмо к теби?</verse>
				<verse number="40">И цар ће одговорити и рећи им: Заиста, кажем вам: Све што учинисте једноме од ове моје најмање браће, мени учинисте!</verse>
				<verse number="41">Тада ће рећи и онима с леве стране: Идите од мене, проклети, у огањ вечни, приправљени ђаволу и анђелима његовим!</verse>
				<verse number="42">Јер огладнех, и не дадосте ми да једем; ожеднех, и не напојисте ме;</verse>
				<verse number="43">стран бејах, и е примисте ме; го, и не оденусте ме; болан и у тамници, и е обиђосте ме.</verse>
				<verse number="44">Тада ће и они одговорити: Господе, кад те видесмо гладна или жедна или страна или гола или болна или у тамници, и не послужисмо те?</verse>
				<verse number="45">И он ће им одговорити: Заиста, кажем вам: Кад не учинисте једноме од ових најмањих, ни мени не учинисте!</verse>
				<verse number="46">И отићи ће ови у муку вечну, а праведници у живот вечни.</verse>
			</chapter>
			<chapter number="26">
				<verse number="1">И кад Исус сврши све говоре ове, рече ученицима својим:</verse>
				<verse number="2">Знате да ће за два дана бити пасха, и Сина човечјег предаће да се разапне.</verse>
				<verse number="3">Тада се скупише првосвештеници и старешине народне у двор првосвештеника, по имену Кајафе,</verse>
				<verse number="4">и договорише се да Исуса из преваре ухвате и убију.</verse>
				<verse number="5">Али говораху: Не о празнику, да се не би народ побунио!</verse>
				<verse number="6">А кад Исус беше у Витанији, у кући Симона Губавога,</verse>
				<verse number="7">приступи му жена са судом од алавастра, пуним скупоценог мира, и изли на главу његову кад је био за трпезом.</verse>
				<verse number="8">А кад то видеше ученици, расрдише се и рекоше: Чему ова штета?</verse>
				<verse number="9">Могло се ово скупо продати и (новац) дати сиротињи.</verse>
				<verse number="10">А Исус разуме и рече им: Што досађујете жени? Добро дело учини она на мени!</verse>
				<verse number="11">Јер сиромахе имате свагда са собом, а мене немате свагда.</verse>
				<verse number="12">Јер кад она изли миро ово на тело моје, за мој укоп учини то.</verse>
				<verse number="13">Заиста, кажем вам: Где се год успроповеда ово еванђеље по свему свету, за спомен њезин казаће се и то што учини она.</verse>
				<verse number="14">Тада отиде један од дванаесторице по имену Јуда Искариотски, првосвештеницима</verse>
				<verse number="15">и рече: Шта ћете ми дати да вам га издам? А они му одредише тридесет сребрника.</verse>
				<verse number="16">И отада је тражио згоду да га изда.</verse>
				<verse number="17">А у први дан бесквасних хлебова приступише ученици Исусу и рекоше: Где хоћеш да ти спремимо да једеш пасху?</verse>
				<verse number="18">А он рече: Идите у град до тога и тога и кажите му: Учитељ каже: Време је моје близу, у тебе ћу да учиним пасху с ученицима својим.</verse>
				<verse number="19">И ученици учинише како им је заповедио Исус, и спремише пасху.</verse>
				<verse number="20">А кад дође вече, леже за трпезу са дванаесторицом.</verse>
				<verse number="21">И кад јеђаху, рече: Заиста, кажем вам, један од вас издаће ме.</verse>
				<verse number="22">И ожалошћени врло, почеше му редом говорити: Тек нисам ја, Господе?</verse>
				<verse number="23">А он одговори и рече: Који умочи са мном руку у зделу, тај ће ме издати.</verse>
				<verse number="24">Син човечји, истина, иде као што је написано за њега; но тешко човеку који изда Сина човечјег! Боље би му било да се није родио тај човек!</verse>
				<verse number="25">А Јуда, издајник његов, одговори и рече: Тек нисам ја, рави? Рече му: Ти каза!</verse>
				<verse number="26">А кад јеђаху, узе Исус хлеб, благослови га, изломи и даде ученицима и рече: Узмите, једите - ово је тело моје.</verse>
				<verse number="27">И узе чашу, захвали Богу и даде је њима и рече: Пијте из ње сви -</verse>
				<verse number="28">јер је ово крв моја, крв савеза, која се пролива за многе, ради опроштења греха.</verse>
				<verse number="29">Али вам кажем: Нећу одсад пити од овога рода чокотова до онога дана када ћу га с вама пити новог у царству Оца свога.</verse>
				<verse number="30">И кад отпојаше хвалу, изиђоше на Маслинску гору.</verse>
				<verse number="31">Тада им рече Исус: Сви ћете се ви саблазнити о мене ове ноћи. Јер је написано: "Ударићу пастира, и овце од стада разбећи ће се".</verse>
				<verse number="32">А после ускрса свога отићи ћу пре вас у Галилеју.</verse>
				<verse number="33">А Петар одговори и рече му: Ако се и сви саблазне о тебе, ја се нећу никад саблазнити!</verse>
				<verse number="34">Рече му Исус: Заиста, кажем ти: Ноћас, пре него што петао запева, трипут ћеш ме се одрећи.</verse>
				<verse number="35">Рече му Петар: Да бих знао и умрети с тобом, нећу те се одрећи! Тако и сви остали ученици рекоше.</verse>
				<verse number="36">Тада дође Исус с њима на добро које се зове Гетсиманија. И рече ученицима: Седите ту док ја не одем тамо и не помолим се Богу.</verse>
				<verse number="37">И узе Петра и два сина Зеведејева и поче тужити и бојати се.</verse>
				<verse number="38">Тада им рече: Жалосна је душа моја до смрти. Останите овде и бдите са мном!</verse>
				<verse number="39">И отиде мало даље, паде на лице своје и мољаше се Богу: Оче мој, ако је могуће, нека ме мимоиђе чаша ова! Али не како ја хоћу, него како ти!</verse>
				<verse number="40">И дође к ученицима и нађе их где спавају, и рече Петру: Зар тако не могосте један час пробдети са мном?</verse>
				<verse number="41">Бдите и молите се Богу да не паднете у напаст. Дух је срчан, али је месо слабо.</verse>
				<verse number="42">Опет, подругипут отиде и помоли се: Оче мој, ако ме не може мимоићи да је не пијем, нека буде воља твоја!</verse>
				<verse number="43">И дође и нађе их опет где спавају, јер им беху очи отежале.</verse>
				<verse number="44">И остави их, и отиде опет, помоли се потрећипут и изговори опет исте речи.</verse>
				<verse number="45">Тада дође к ученицима и рече им: Једнако спавате и почивате? Ево се приближи час, и Сина човечјег предају у руке грешника.</verse>
				<verse number="46">Устаните, пођимо! Ево издајника мога!</verse>
				<verse number="47">И док он још говораше, гле, Јуда, један од дванаесторице, дође, и с њим људи многи с мачевима и батинама, од првосвештеника и старешина народних.</verse>
				<verse number="48">А издајник његов беше им дао знак: Кога ја пољубим, тај је; држите га.</verse>
				<verse number="49">И одмах приступи Исусу и рече: Здраво, рави! - и пољуби га.</verse>
				<verse number="50">А Исус му рече: Пријатељу, за што си дошао? Тада приступише и метнуше руке на Исуса и ухватише га.</verse>
				<verse number="51">И, гле, један од оних што беху с Исусом, пружи руку, извади мач свој и удари слугу првосвештеникова и одсече му ухо.</verse>
				<verse number="52">Тада му рече Исус: Врати мач свој на место његово; Јер сви који се маше за мач, од мача ће погинути.</verse>
				<verse number="53">Или мислиш да не бих могао умолити Оца свога, и послао би ми одмах више од дванаест легиона анђела?</verse>
				<verse number="54">(Али) како би се онда испунила писма (која кажу) да тако треба да буде?</verse>
				<verse number="55">У тај час рече Исус светини: Као на разбојника, изишли сте с мачевима и батинама да ме ухватите. (А) сваки дан сам седео у храму и учио, и нисте ме ухватили.</verse>
				<verse number="56">А све ово било је, да се испуне писма пророчка. Тада га оставише сви ученици и побегоше.</verse>
				<verse number="57">А они што ухватише Исуса, одведоше га првосвештенику Кајафи, где се сабраше књижевници и старешине.</verse>
				<verse number="58">А Петар иђаше за њим издалека до двора првосвештеникова и уђе унутра и седе са слугама да види крај.</verse>
				<verse number="59">А првосвештеници и сав синедрион тражаху лажна сведочанства на Исуса, да би га убили,</verse>
				<verse number="60">и не нађоше, иако многи лажни сведоци дођоше. Но, најпосле, дођоше двојица</verse>
				<verse number="61">и рекоше: Овај је рекао: Могу развалити храм Божји и за три дана начинити га.</verse>
				<verse number="62">И устаде првосвештеник и рече му: Зар ништа не одговараш (на то) што ови на тебе сведоче? А Исус ћуташе.</verse>
				<verse number="63">И првосвештеник му рече: Заклињем те Богом живим да нам кажеш јеси ли ти Месија, Син Божји!</verse>
				<verse number="64">Рече му Исус: Ти каза. Али вам кажем: Одсад ћете видети Сина човечјег где седи с десне стране силе и иде на облацима небеским.</verse>
				<verse number="65">Тада првосвештеник раздера хаљине своје и рече: Хули на Бога. Шта нам више требају сведоци? Ето, сад чусте хулу.</verse>
				<verse number="66">Шта мислите? А они одговорише: Заслужио је смрт.</verse>
				<verse number="67">Тад му пљунуше у лице и бијаху га песницама, а други палицама,</verse>
				<verse number="68">и говораху: Прореци нам, Месијо, ко те удари!</verse>
				<verse number="69">А Петар сеђаше напољу, у дворишту. И приступи му једна слушкиња и рече: И ти си био с Исусом Галилејцем.</verse>
				<verse number="70">А он се одрече пред свима и рече: Не знам шта говориш.</verse>
				<verse number="71">А кад изиђе к вратима, угледа га друга и рече онима што беху онде: Овај је био с Исусом Назарећенином.</verse>
				<verse number="72">И опет се одрече са заклетвом. Не знам тога човека.</verse>
				<verse number="73">А мало после приступише они што стајаху онде и рекоше Петру: Заиста си и ти од њих, јер те и говор твој издаје.</verse>
				<verse number="74">Тада поче себе проклињати и клети се: Не знам тога човека. И одмах запева петао.</verse>
				<verse number="75">И сети се Петар речи Исусове, како је рекао: Пре него што петао запева, трипут ћеш ме се одрећи. И изиђе напоље и плака горко.</verse>
			</chapter>
			<chapter number="27">
				<verse number="1">А ујутру одлучише сви првосвештеници и стрешине народне против Исуса, да га погубе.</verse>
				<verse number="2">И свезаше га и одведоше и предаше Пилату прокуратору.</verse>
				<verse number="3">Тада виде Јуда, издајник његов, да га осудише, и покаја се и врати тридесет сребрника првосвештеницима и старешинама</verse>
				<verse number="4">и рече: Згреших што издадох крв праву. А они рекоше: Шта се то нас тиче? То је твоја ствар!</verse>
				<verse number="5">И баци сребрнике у храм и уклони се и отиде и обеси се.</verse>
				<verse number="6">А првосвештеници узеше сребрнике и рекоше: Не ваља их метнути међу храмовни новац, јер су плата за крв.</verse>
				<verse number="7">Него се договорише и купише за њих њиву лончареву за гробље странима.</verse>
				<verse number="8">Зато се она њива зове крвна њива до данас.</verse>
				<verse number="9">Тада се испуни што је рекао пророк Јеремија: "И узех тридесет сребрника, цену процењенога, кога проценише синови Израиљеви,</verse>
				<verse number="10">и дадох их за њиву лончареву, као што ми заповеди Господ".</verse>
				<verse number="11">А Исуса изведоше пред прокуратора, и запита га прокуратор: Јеси ли ти цар јудејски? А Исус рече: Ти кажеш.</verse>
				<verse number="12">И кад га тужаху првосвештеници и старешине, ништа не одговори.</verse>
				<verse number="13">Тада му рече Пилат: Зар не чујеш шта све сведоче на тебе?</verse>
				<verse number="14">И не одговори му ни на једну реч, тако да се прокуратор дивио врло.</verse>
				<verse number="15">А о сваком празнику пасхе беше обичај у прокуратора да пусти народу по једног сужња кога су они хтели.</verse>
				<verse number="16">А имаху тада чувеног сужња, по имену Вараву.</verse>
				<verse number="17">Па кад се сабраше, рече им Пилат: Кога хоћете да вам пустим, Вараву или Исуса који се зове Месија?</verse>
				<verse number="18">Јер је знао да су га из зависти предали.</verse>
				<verse number="19">А кад сеђаше на судијској столици, поручи му жена његова: Немој се ти ништа мешати у ствар тога праведника, јер сам данас у сну много препатила због њега.</verse>
				<verse number="20">А првосвештеници и старешине неговорише народ да ишту Вараву, а Исуса да погубе.</verse>
				<verse number="21">А прокуратор настави и рече им: Кога од ове двојице хоћете да вам пустим? А они рекоше: Вараву.</verse>
				<verse number="22">Рече им Пилат: А шта да радим с Исусом који се зове Месија? Рекоше сви: Да се разапне!</verse>
				<verse number="23">А он рече: А какво је зло учинио? А они из свег гласа викаху: Да се разапне!</verse>
				<verse number="24">А кад Пилат виде да ништа не помаже, него још већа буна бива, узе воде и опра руке пред народом и рече: Ја нисам крив у крви овој; ви ћете одговарати!</verse>
				<verse number="25">И одговори сав народ и рече: Крв његова на нас и на децу нашу!</verse>
				<verse number="26">Тада им пусти Вараву, а Исуса ишиба и предаде га да га разапну.</verse>
				<verse number="27">Тада војници прокураторови узеше Исуса у преториум и скупише око њега сву чету војника.</verse>
				<verse number="28">Свукоше га и обукоше му црвену кабаницу,</verse>
				<verse number="29">оплетоше венац од трња и метнуше му на главу, а у десницу (дадоше) му трску, па клекнуше пред њим и ругаху му се говорећи: Здраво, царе јудејски!</verse>
				<verse number="30">И пљунуше на њ и узеше трску и удараху га по глави.</verse>
				<verse number="31">И кад му се наругаше, свукоше с њега кабаницу и обукоше га у његове хаљине, и одведоше га да га разапну.</verse>
				<verse number="32">А излазећи, нађоше човека из Кирине, по имену Симона. Овога натераше да му понесе крст.</verse>
				<verse number="33">И кад дођоше на место које се зове Голгота т.ј. Лубања,</verse>
				<verse number="34">дадоше му да пије вино помешано са жучи. И кад окуси, не хтеде пити.</verse>
				<verse number="35">А кад га разапеше, разделише хаљине његове коцком,</verse>
				<verse number="36">и сеђаху и чуваху га онде.</verse>
				<verse number="37">И метнуше му више главе кривицу његову, написану: Ово је Исус, цар јудејски.</verse>
				<verse number="38">Тада распеше с њим два разбојника, једнога с десне, а другога с леве стране.</verse>
				<verse number="39">А који пролажаху, хуљаху на њ, махаху главама својим</verse>
				<verse number="40">и говораху: Ти што рушиш храм и за три дана саграђујеш - помози сам себи, ако си Син Божји и сиђи с крста!</verse>
				<verse number="41">Тако се подсмеваху и првосвештеници с књижевницима и старешинама и говораху:</verse>
				<verse number="42">Другима поможе, а себи не може да помогне. Цар Израиљев је, нека сиђе сад с крста па ћемо веровати у њега!</verse>
				<verse number="43">Уздао се у Бога; нека му помогне сад, ако хоће; јер рече: Ја сам Божји Син!</verse>
				<verse number="44">А исто тако ругаху му се и разбојници, разапети с њим.</verse>
				<verse number="45">А од шестога часа би тама по свој земљи до часа деветога.</verse>
				<verse number="46">А око деветога часа повика Исус из гласа: Ели, Ели, лама савахтани? т.ј. Боже мој, Боже мој, зашто си ме оставио?</verse>
				<verse number="47">А неки од оних што стајаху онде, кад чуше, рекоше: Овај зове Илију.</verse>
				<verse number="48">И одмах отрча један од њих, узе сунђер, напуни га оцта, натаче га на трску и појаше га.</verse>
				<verse number="49">А остали говораху: Стани, да видимо хоће ли доћи Илија да му помогне.</verse>
				<verse number="50">А Исус опет повика из гласа и испусти душу.</verse>
				<verse number="51">И, гле, завеса у храму раздера се на двоје, од горњега краја до доњега, земља се потресе, камење се распаде,</verse>
				<verse number="52">гробови се отворише и усташе многа тела светих који су помрли.</verse>
				<verse number="53">После његова ускрса изиђоше из гробова, дођоше у свети град и показаше се многима.</verse>
				<verse number="54">А кад капетан и који с њим чуваху Исуса, видеше да се земља тресе и шта би, поплашише се врло и рекоше: Овај је заиста био син Божји!</verse>
				<verse number="55">А гледаху онде издалека многе жене које су ишле за Исусом из Галилеје и служиле му:</verse>
				<verse number="56">Међу овима беше Марија Магдалина и Марија, мати Јаковљева и Јосифова, и мати синова Зеведејевих.</verse>
				<verse number="57">А увече дође један богат човек из Ариматеје, по имену Јосиф, који је такође био ученик Исусов.</verse>
				<verse number="58">Овај приступи Пилату и замоли га за тело Исусово. Тада Пилат заповеди да му се да.</verse>
				<verse number="59">И узе Јосиф тело, зави га у чисто платно</verse>
				<verse number="60">и матну га у свој нови гроб што га је исекао у камену, навали велик камен на врата од гроба и отиде.</verse>
				<verse number="61">А Марија Магдалина и друга Марија сеђаху онде према гробу.</verse>
				<verse number="62">А сутрадан, по петку, сабраше се првосвештеници и фарисеји код Пилата</verse>
				<verse number="63">и рекоше: Господару, сетисмо се да она варалица још за живота рече: После три дана устаћу.</verse>
				<verse number="64">Заповеди, дакле, да се гроб до трећега дана осигура, да не дођу ученици и украду га и кажу народу: Устао је из мртвих - и била би последња превара гора од прве.</verse>
				<verse number="65">Рече им Пилат: Ево вам страже, идите и осигурајте како знате.</verse>
				<verse number="66">А они одоше и осигураше гроб запечативши камен са стражом.</verse>
			</chapter>
			<chapter number="28">
				<verse number="1">А по суботи, на освитак првога дана недеље, дође Марија Магдалина и друга Марија да виде гроб.</verse>
				<verse number="2">И, гле, земља се затресе јако; јер анђео Господњи сиђе с неба, приступи и одвали камен и седе на њега.</verse>
				<verse number="3">А изгледао је као муња, и одело његово беше бело као снег.</verse>
				<verse number="4">И уплашише се од њега, уздрхташе се стражари и постадоше као мртви.</verse>
				<verse number="5">А анђео проговори и рече женама: Не бојте се! Знам да Исуса распетога тражите.</verse>
				<verse number="6">Није овде; устао је, као што је рекао: Ходите и видите место где је лежао.</verse>
				<verse number="7">И сад идите брзо и кажите ученицима његовим да је устао из мртвих. И, гле, пред вама ће отићи у Галилеју, тамо ћете га видети. Ето, казах вам.</verse>
				<verse number="8">И отидоше брзо од гроба, са страхом и радошћу великом, и потекоше да јаве ученицима његовим.</verse>
				<verse number="9">И, гле, срете их Исус и рече. Здраво! А оне приступише, ухватише се за ноге његове и падоше пред њега.</verse>
				<verse number="10">Тада им рече Исус: Не бојте се! Идите и јавите браћи мојој да иду у Галилеју, и тамо ће ме видети.</verse>
				<verse number="11">А кад оне иђаху, гле, неки од страже дођоше у град и јавише првосвештеницима све што се догодило.</verse>
				<verse number="12">Ови се састаше са старешинама, договорише се и дадоше војницима доста новаца</verse>
				<verse number="13">и рекоше: Кажите: Ученици његови дођоше ноћу и украдоше га кад смо ми спавали.</verse>
				<verse number="14">И ако ово чује прокуратор, ми ћемо га умирити и вас опростити бриге</verse>
				<verse number="15">А они узеше новац и учинише као што су били научени. И разгласи се ова реч међу Јудејима до данас.</verse>
				<verse number="16">А једанаест ученика отидоше у Галилеју, на гору куда им је казао Исус,</verse>
				<verse number="17">и кад га видеше, падоше пред њега, а неки посумњаше.</verse>
				<verse number="18">И приступи Исус и рече им: Даде ми се свака власт на небу и на земљи.</verse>
				<verse number="19">Идите, дакле, и начините ученицима све народе, крстећи их у име Оца и Сина и светога Духа,</verse>
				<verse number="20">учећи их да држе све што сам вам заповедио. И, ево, ја сам с вама у све дане до свршетка света.</verse>
			</chapter>
		</book>
		<book number="41">
			<chapter number="1">
				<verse number="1">Почетак еванђеља о Исусу Христу, Сину Божјем.</verse>
				<verse number="2">Као што стоји у пророка Исаије: "Ето шаљем гласника свога пред тобом, који ће приправити пут твој;</verse>
				<verse number="3">глас онога што виче у пустињи: Приправите пут Госпоњи, поравните стазе његове!" -</verse>
				<verse number="4">појави се Јован Крститељ у пустињи и проповедаше крштење покајања за опроштење греха.</verse>
				<verse number="5">И излажаше к њему сва јудејска земља и сви Јерусалимљани, и он их кршћаваше у реци Јордану и исповедаху грехе своје.</verse>
				<verse number="6">А Јован беше обучен у длаку камиљу и (имаше) кожан појас око бедара својих, и јеђаше скакавце и дивљи мед.</verse>
				<verse number="7">И проповедаше: Иде за мном јачи од мене, пред ким нисам достојан да се сагнем и одрешим ремена на обући његовој.</verse>
				<verse number="8">Ја вас крстих водом, а он ће вас крстити Духом светим.</verse>
				<verse number="9">У то време дође Исус из Назарета галилејскога и крсти га Јован у Јордану.</verse>
				<verse number="10">И одмах изиђе из воде. И виде небеса отворена и Духа где као голуб силази на њега.</verse>
				<verse number="11">И чу се глас с небеса: Ти си Син мој љубазни, ти си мо мојој вољи!</verse>
				<verse number="12">И одмах га Дух одведе у пустињу.</verse>
				<verse number="13">И био је у пустињи четрдесет дана и кушао га је сотона. Живео је са зверињем, и анђели му служаху.</verse>
				<verse number="14">И пошто предадоше Јована, дође Исус у Галилеју и проповедаше еванђеље Божје</verse>
				<verse number="15">говорећи: Дошло је време и приближило се царство Божје. Покајте се и верујте у еванђеље!</verse>
				<verse number="16">И кад је ходио покрај Галилејског мора, виде Симона и Андрију, брата Симонова, где бацају мреже у море. Беху, наиме, рибари.</verse>
				<verse number="17">И рече им Исус: Хајдете за мном, и учинићу вас ловцима људским.</verse>
				<verse number="18">И одмах оставише мреже и пођоше за њим.</verse>
				<verse number="19">И кад отиде мало даље, виде Јакова Зеведејева и Јована, брата његова, такође у чамцу, где крпе мреже.</verse>
				<verse number="20">И одмах их позва. И оставише оца свога Зеведеја у чамцу с најамницима и отидоше за њим.</verse>
				<verse number="21">И дођоше у Кафарнаум. И одмах у суботу учаше у синагоги.</verse>
				<verse number="22">И дивљаху се науци његовој; јер их учаше као онај који има власт, а не као књижевници.</verse>
				<verse number="23">И беше тада у синагоги њиховој човек с нечистим духом, и повика:</verse>
				<verse number="24">Махни нас се, Исусе Назарећанине! Дошао си да нас погубиш. Знам те ко си: светац Божји!</verse>
				<verse number="25">И заповеди му Исус: Умукни и изиђи из њега!</verse>
				<verse number="26">И искида га нечисти дух, повика из гласа и изиђе из њега.</verse>
				<verse number="27">И задивише се сви, тако да се препираху и говораху: Шта је ово? Нова, силна наука! И нечистим духовима заповеда, и слушају га!</verse>
				<verse number="28">И глас о њему рашири се одмах на све стране, по свој околини галилејској.</verse>
				<verse number="29">И чим изиђоше из синагоге, дођоше с Јаковом и Јованом у кућу Симонову и Андријину.</verse>
				<verse number="30">А Симонова ташта лежаше од грознице, и одмах му казаше за њу.</verse>
				<verse number="31">И приђе, ухвати је за руку и подиже је. И пусти је грозница, и служаше им.</verse>
				<verse number="32">А кад дође вече, пошто сунце зађе, доношаху му све болеснике и бесне -</verse>
				<verse number="33">и сав се град беше скупио око врата.</verse>
				<verse number="34">И излечи многе болеснике од различних болести, и истера многе демоне, али не даде демонима да говоре, јер су га они знали.</verse>
				<verse number="35">А ујутру, кад је било још сасвим мрачно, устаде, изиђе и отиде на једно пусто место и мољаше се Богу онде.</verse>
				<verse number="36">А Симон и његови другови потрчаше за њим,</verse>
				<verse number="37">нађоше га и рекоше му: Траже те сви!</verse>
				<verse number="38">А он им рече: Хајдемо на другу страну, у оближња места, да и тамо проповедам, јер за то сам дошао.</verse>
				<verse number="39">И проповедаше по синагогама њиховим по свој Галилеји и истериваше демоне.</verse>
				<verse number="40">И дође к њему један губавац и мољаше га на коленима: Ако хоћеш, можеш ме очистити.</verse>
				<verse number="41">И смилова се, пружи руку своју, дохвати га се и рече му: Хоћу, очисти се!</verse>
				<verse number="42">И одмах отиде губа с њега, и би чист.</verse>
				<verse number="43">И запрети му и одмах га отера,</verse>
				<verse number="44">и рече му: Гледај да никоме ништа не кажеш, него иди, покажи се свештенику и принеси за своје очишћење што је заповедио Мојсије -за сведочанство њима.</verse>
				<verse number="45">А кад овај отиде, поче вредно проповедати и разглашивати догађај, тако да више није могао јавно долазити у градове, него је био напољу, по пустим местима - али му ипак долажаху са свију страна.</verse>
			</chapter>
			<chapter number="2">
				<verse number="1">И кад после неколико дана опет дође у Кафарнаум, чу се да је код куће.</verse>
				<verse number="2">И скупише се многи, тако да већ није било места ни пред вратима, и казиваше им реч.</verse>
				<verse number="3">И дођоше и донесоше му једног узетог кога ношаху четворица.</verse>
				<verse number="4">И како га због народа не могоше донети до њега, открише кров (од куће) где је био, прокопаше га и спустише одар на коме је лежао узети.</verse>
				<verse number="5">А кад Исус виде веру њихову, рече узетоме: Синко, опраштају ти се греси твоји!</verse>
				<verse number="6">А сеђаху онде неки од књижевника и мишљаху у срцима својим:</verse>
				<verse number="7">Како може овај тако говорити? Он хули! Ко може опраштати грехе осим једнога Бога?</verse>
				<verse number="8">А Исус одмах разуме духом својим да они тако мисле у себи и рече им: Што тако мислите у срцима својим?</verse>
				<verse number="9">Шта је лакше, рећи узетоме: Опраштају ти се греси твоји, или рећи: Устани, узми одар свој и ходи?</verse>
				<verse number="10">Али да видите да Син човечји има власт опраштати грехе на земљи - рече узетоме:</verse>
				<verse number="11">Теби велим: Устани, узми одар свој и иди кући!</verse>
				<verse number="12">И уста, узе одмах одар и изиђе пред свима, тако да се сви дивљаху и хваљаху Бога говорећи: Тако шта никад нисмо видели!</verse>
				<verse number="13">И изиђе опет к мору: и сав народ долажаше к њему, и учаше их.</verse>
				<verse number="14">И полазећи, виде Левија Алфејева где седи на царини, и рече му: Хајде за мном! И он устаде и пође за њим.</verse>
				<verse number="15">И кад лежаше за столом у кући његовој, и многи цариници и грешници лежаху с Исусом и с ученицима његовим; јер их беше много који иђаху за њим.</verse>
				<verse number="16">А кад књижевници који су припадали фарисејима, видеше да једе с грешницима и цариницима, рекоше ученицима његовим: Зашто једе с цариницима и грешницима?</verse>
				<verse number="17">Ово чу Исус и рече им: Не требају здрави лекара, него болесни. Нисам дошао да позовем праведнике, него грешнике.</verse>
				<verse number="18">А ученици Јованови и фарисеји баш пошћаху. И дођоше и рекоше му: Зашто ученици Јованови и ученици фарисејски посте, а твоји ученици не посте?</verse>
				<verse number="19">А Исус им рече: Зар могу сватови постити док је младожења с њима - Док имају младожењу са собом, не могу постити.</verse>
				<verse number="20">Него ће доћи дани кад ће се отети од њих младожења - и онда, у тај дан, постиће.</verse>
				<verse number="21">Нико не пришива нове закрпе на стару хаљину; иначе ће закрпа одерати од ње, ново од старог, и гора ће рупа бити.</verse>
				<verse number="22">И нико не лива ново вино у мехове старе; иначе ће вино продерати мехове, и вино с меховима пропасти. Него ново вино у нове мехове!</verse>
				<verse number="23">А кад једне суботе иђаше кроз усеве, почеше ученици његови правити пута кидајући класје.</verse>
				<verse number="24">А фарисеји му рекоше: Гледај, чине што није допуштено у суботу!</verse>
				<verse number="25">А он им рече: Зар нисте никад читали шта учини Давид кад би у невољи и огладне са својим пратиоцима?</verse>
				<verse number="26">Како за првосвештеника Авиатара уђе у дом Божји и поједе хлебове постављене, које су смели јести само свештеници, и даде и својим пратиоцима?</verse>
				<verse number="27">И рече им: Субота је начињена човека ради, а није човек суботе ради.</verse>
				<verse number="28">Зато је Син човечји господар и од суботе.</verse>
			</chapter>
			<chapter number="3">
				<verse number="1">И дође опет у синагогу, и беше онде човек са сухом руком.</verse>
				<verse number="2">И мотраху на њега неће ли га у суботу излечити, да би га могли оптужити.</verse>
				<verse number="3">И рече човеку са сухом руком: Устани (и стани) на среду!</verse>
				<verse number="4">И рече им: Ваља ли у суботу добро чинити или зло, живот спасти или погубити? А они ћутаху.</verse>
				<verse number="5">И погледа их унаоколо с гневом, тужан што су им срца тако одрвенила, и рече човеку: Пружи руку! И пружи је, и поста рука његова опет здрава.</verse>
				<verse number="6">А фарисеји изиђоше и одмах одлучише с Иродовцима против њега, да га убију.</verse>
				<verse number="7">А Исус се са својим ученицима повуче према мору. Но за њим оде много народа из Галилеје, па и из Јудеје</verse>
				<verse number="8">и Јерусалима, из Идумеје и Переје, од Тира и Сидона, дође к њему велико мноштво кад чуше шта он чини.</verse>
				<verse number="9">И рече ученицима својим да му спреме чамац због народа, да га не гурају.</verse>
				<verse number="10">Јер многе излечи, тако да сви који су патили од нечега, наваљиваху на њега да га се дотакну.</verse>
				<verse number="11">Па и дуси нечисти, кад га виђаху, припадаху к њему и викаху: Ти си Син Божји!</verse>
				<verse number="12">И много им прећаше да га не разгласе.</verse>
				<verse number="13">И попе се на гору и дозва које хтеде, и дођоше му.</verse>
				<verse number="14">И постави дванаесторицу да буду с њим, да их пошље да проповедају</verse>
				<verse number="15">и да имају власт да терају напоље демоне.</verse>
				<verse number="16">И постави дванаесторицу: и Симону надену име Петар;</verse>
				<verse number="17">па Јакова Зеведејева и Јована, брата Јаковљева, и надену им име Воаниргес т.ј. синови громови;</verse>
				<verse number="18">па Андрију, Филипа, Вартоломеја, Матеја, Тому, Јакова Алфејева, Тадеја, Симона Кананеја</verse>
				<verse number="19">и Јуду Искариотског, који га и издаде.</verse>
				<verse number="20">И дође кући; и опет се сабра народ, тако да ни јести нису могли.</verse>
				<verse number="21">И кад чуше његови, изиђоше да га ухвате; јер говораху да није при себи.</verse>
				<verse number="22">А књижевници који су сишли били из Јерусалима, гвораху: У њему је Веелзевул, и: Помоћу старешине демонског тера напоље демоне.</verse>
				<verse number="23">И дозва их и говораше им у причама: Како може сотона сотону терати напоље?</verse>
				<verse number="24">Ако се царство неко против самог себе разделило, царство то не може остати;</verse>
				<verse number="25">и ако се дом неки против самога себе разделио, дом тај не може остати.</verse>
				<verse number="26">Ако се, дакле, сотона на самога себе дигао и разделио, не може остати, него ће пропасти.</verse>
				<verse number="27">Али нико не може ући у кућу јакога и покућство његово отети, ако прво не свеже јакога - и онда ће опленити кућу његову.</verse>
				<verse number="28">Заиста, кажем вам: Све ће се опростити синовима човечјим - греси и хуљења, ма колико да усхуле;</verse>
				<verse number="29">али који похули на Духа светога, томе се неће опростити никад, него ће га теретити вечан грех -</verse>
				<verse number="30">што говораху: У њему је нечисти дух.</verse>
				<verse number="31">И дође мати његова и браћа његова, и, стојећи напољу, послаше к њему да га зову.</verse>
				<verse number="32">Око њега сеђаше народ, и рекоше му: Ето ти матере и браће напољу, траже те.</verse>
				<verse number="33">И одговори им: Ко је мати моја и браћа моја?</verse>
				<verse number="34">И погледа око себе на оне који сеђаху око њега и рече: Ево мати моја и браћа моја!</verse>
				<verse number="35">Ко врши вољу Божју, тај је мени брат и сестра и мати.</verse>
			</chapter>
			<chapter number="4">
				<verse number="1">И опет поче учити крај мора. И скупи се око њега силан народ, тако да је ушао у чамац и седео на мору, а сав народ беше на земљи крај мора.</verse>
				<verse number="2">И учаше их у причама много, и говораше им у науци својој:</verse>
				<verse number="3">Чујте! Ето, изиђе сејач да сеје.</verse>
				<verse number="4">И кад сејаше, једно паде крај пута, и дођоше птице и позобаше га.</verse>
				<verse number="5">Друго паде на каменито место, где немаше много земље; и одмах изниче, јер немаше у дубину земље.</verse>
				<verse number="6">Али кад сину сунце, увену, и како немаше корена, осуши се.</verse>
				<verse number="7">Треће паде у трње, и нарасте трње и удави га, и не донесе рода.</verse>
				<verse number="8">Четврто паде на добру земљу, ниче, нарасте и даваше рода, и доношаше по тридесет, по шесет и по сто.</verse>
				<verse number="9">И рече: Ко има уши да чује, нека чује!</verse>
				<verse number="10">И кад беше сам, запиташе га они који беху око њега, са дванаесторицом, за приче.</verse>
				<verse number="11">И рече им: Вама је дана тајна царства Божјег, а онима напољу све бива у причама,</verse>
				<verse number="12">да гледају, и не виде, чују, и не разумеју, да се како не обрате, и опрости им се.</verse>
				<verse number="13">И рече им: Не разумете ову причу - а како ћете разумети све приче?</verse>
				<verse number="14">Сејач сеје реч.</verse>
				<verse number="15">А ово су крај пута (посејани): где се сеје реч, и кад је чују, одмах дође сотона и узме у њих посејану реч.</verse>
				<verse number="16">А ово су, слично, посејани на каменитим местима. Кад чују реч, одмах је с радошћу приме,</verse>
				<verse number="17">али немају корена у себи, него су непостојани; па кад дође до невоље или гоњења због речи, одмах се саблазне.</verse>
				<verse number="18">А други су посејана у трњу: то су они који су чули реч,</verse>
				<verse number="19">али бриге овога света, превара богатства и остале жеље уђу и угуше реч, и остане без рода.</verse>
				<verse number="20">А посејани на доброј земљи, то су они који чују реч и примају је, и доносе рода, по тридесет, по шесет и по сто.</verse>
				<verse number="21">И рече им: Долази ли светлост за то, да се метне под мерицу или под кревет? а не, да се метне на светњак?</verse>
				<verse number="22">Јер нема ништа тајно, што неће бити јавно, нити има што сакривено, што неће изићи на видело.</verse>
				<verse number="23">Ко има уши да чује, нека чује!</verse>
				<verse number="24">И рече им: Памтите што чујете! Каквом мером мерите, мериће вам се, и додаће вам се.</verse>
				<verse number="25">Јер ко има, даће му се; а ко нема, узеће му се и оно што има.</verse>
				<verse number="26">И рече: Тако је царство Божје као кад човек баци семе у земљу,</verse>
				<verse number="27">и (онда) спава и устаје, ноћ и дан, а семе ниче и расте - ни сам не зна како.</verse>
				<verse number="28">Земља сама од себе доноси род: прво траву, потом клас, па онда потпуно зрно у класу.</verse>
				<verse number="29">А кад допусти род, одмах шаље срп, јер дође жетва.</verse>
				<verse number="30">И рече: Какво ћемо казати да је царство Божје, или у каквој ћемо га причи исказати?</verse>
				<verse number="31">Оно је као зрно горушично, које је, кад се посеје у земљу, мање од свих семена на земљи;</verse>
				<verse number="32">а кад се посеје, нарасте и буде веће од свега поврћа и пушта велике гране, тако да птице небеске могу да се гнезде у његову хладу.</verse>
				<verse number="33">И многим таким причама казиваше им реч, колико су могли да слушају.</verse>
				<verse number="34">А без приче им не говораше; но насамо је својим ученицима све протумачио.</verse>
				<verse number="35">И рече им онога дана увече: Хајдемо на ону страну.</verse>
				<verse number="36">И отпустише народ и узеше га са собом тако како је био у чамцу. А и други чамци иђаху с њим.</verse>
				<verse number="37">И подиже се велика олуја, и валови запљускиваху у чамац, тако да се чамац већ почео пунити.</verse>
				<verse number="38">А он спаваше остраг у чамцу, на узглављу. И пробудише га и рекоше му: Учитељу, зар ти не мариш што пропадамо?</verse>
				<verse number="39">И уста, заповеди ветру и рече мору: Ћути, умукни! И ветар стаде, и наста тишина велика.</verse>
				<verse number="40">И рече им: Што сте тако страшљиви? Зар још немате вере?</verse>
				<verse number="41">И уплашише се врло, и говораху један другоме: Па ко је овај, да га слушају и ветар и море?</verse>
			</chapter>
			<chapter number="5">
				<verse number="1">И дођоше на другу страну мора, у земљу герасинску.</verse>
				<verse number="2">И кад изиђе из чамца, одмах га срете човек с нечистим духом.</verse>
				<verse number="3">Овај је живео у гробовима, и више га нико ни ланцем није могао свезати;</verse>
				<verse number="4">јер су му много пута свезали били ноге и руке, па је ланце на рукама искидао и пута сатро, и нико га није могао укротити.</verse>
				<verse number="5">И једнако, ноћ и дан, био је у гробовима и у горама, и викао је и ударао је себе камењем.</verse>
				<verse number="6">А кад спази Исуса издалека, потрча, паде пред њега</verse>
				<verse number="7">и повика из гласа: Махни ме се, Исусе, Сине Бога највишега! Заклињем те Богом, не мучи ме!</verse>
				<verse number="8">Беше му, наиме, рекао: Изиђи, душе нечисти, из човека!</verse>
				<verse number="9">И запита га: Како ти је име? И рече му: Легион ми је име, јер нас је много.</verse>
				<verse number="10">И много га мољаше да их не истера из оне земље.</verse>
				<verse number="11">А пасао је онде, на брегу, велик чопор свиња.</verse>
				<verse number="12">И замолише га: Пусти нас у свиње, да у њих уђемо.</verse>
				<verse number="13">И допусти им. И нечисти духови изиђоше и уђоше у свиње. И навали чопор са стрмени у море, око две хиљаде комада, и потопише се у мору.</verse>
				<verse number="14">А свињари побегоше и јавише у граду и по мајурима; и људи дођоше да виде шта је било.</verse>
				<verse number="15">И кад дођоше к Исусу, видеше беснога у коме је био легион, где седи обучен и паметан, и уплашише се.</verse>
				<verse number="16">А они који су видели, испричаше им шта би са бесним и догађај са свињама.</verse>
				<verse number="17">И стадоше га молити да оде из њихова краја.</verse>
				<verse number="18">И кад хтеде да уђе у чамац, замоли га онај што је био бесан, да га може пратити.</verse>
				<verse number="19">И не даде му, него му рече: Иди кући, к својима, и кажи им шта ти Господ учини и како се смилова на тебе.</verse>
				<verse number="20">И оде и поче проповедати у Декапољу што му учини Исус, и сви се дивљаху.</verse>
				<verse number="21">И кад Исус опет пређе чамцем на другу страну, скупи се око њега много народа. А он беше крај мора.</verse>
				<verse number="22">И дође један од архисинагога, по имену Јаир. Кад га виде, паде пред ноге његове</verse>
				<verse number="23">и мољаше га врло: ) ерка је моја на самрти, ходи, метни на њу руке, да оздрави и остане у животу.</verse>
				<verse number="24">И оде с њим. А за њим иђаше много народа, и гураху га.</verse>
				<verse number="25">Беше ту и жена нека, која је дванаест година боловала од течења крви.</verse>
				<verse number="26">Много је пропатила од многих лекара и потрошила је све што је имала, али се ништа није помогла, него јој је још горе било.</verse>
				<verse number="27">Чула је за Исуса, па дође с народом и дотаче се састраг хаљине његове.</verse>
				<verse number="28">Јер говораше: Дотскнем ли се само хаљина његових, оздравићу.</verse>
				<verse number="29">И одмах пресахну извор крви њезине, и осети у телу да се излечи од болести.</verse>
				<verse number="30">А Исус одмах осети да сила изиђе из њега, окрену се у гомили и рече: Ко се то дотаче мојих хаљина -</verse>
				<verse number="31">А ученици његови рекоше му: Видиш како те народ тиска, и питаш: Ко ме се дотаче?</verse>
				<verse number="32">И обзираше се да види ону која то учини.</verse>
				<verse number="33">А жена, знајући што јој се догодило, дође са страхом и трепетом, паде пред њега и каза му сву истину.</verse>
				<verse number="34">А он јој рече: Кћери, вера твоја помогла ти је. Иди с миром, и буди здрава од своје болести!</verse>
				<verse number="35">Још он говораше, а дођоше од архисинагога и рекоше: Твоја је кћи умрла; шта већ трудиш учитеља?</verse>
				<verse number="36">А Исус чу што рекоше и рече архисинагогу: Не бој се, само веруј!</verse>
				<verse number="37">И не даде за собом ићи никоме осим Петру, Јакову и Јовану, брату Јаковљеву.</verse>
				<verse number="38">И дођоше у кућу архисинагогову, и виде вреву, плач и јаук велик.</verse>
				<verse number="39">И уђе и рече им: Шта сте узаврели и плачете? Дете није умрло, него спава.</verse>
				<verse number="40">И подсмеваху му се. А он истера све, узе оца детињег и матер и своје пратиоце и уђе где беше дете.</verse>
				<verse number="41">И узе дете за руку и рече јој: Талита куми - т.ј. преведено: Девојко, теби говорим, устани!</verse>
				<verse number="42">И одмах уста девојка и хођаше - била је, наиме, од дванаест година. И запрепастише се.</verse>
				<verse number="43">И запрети им врло да нико не дозна за то, и рече да јој се да да једе.</verse>
			</chapter>
			<chapter number="6">
				<verse number="1">И отиде оданде и дође, у пратњи својих ученика, у своју постојбину.</verse>
				<verse number="2">И кад дође субота, поче учити у синагоги. И многи који слушаху, дивљаху се и говораху: Откуда овоме то и каква је то мудрост што је овоме дана? И така чудеса чини!</verse>
				<verse number="3">Није ли ово дрводеља, син Маријин и брат Јаковљев, Јосијин, Јудин и Симонов - И нису ли сестре његове ту, код нас? И саблажњаваху се о њега.</verse>
				<verse number="4">А Исус им рече: Нигде није пророк без части до у постојбини својој, у роду своме и у дому своме.</verse>
				<verse number="5">И не могаше онде ниједнога чуда учинити, осим што мало болесника излечи метнувши на њих руке.</verse>
				<verse number="6">И чуђаше се њихову неверовању. И иђаше по околним селима и учаше.</verse>
				<verse number="7">И дозва дванаесторицу, поче их слати по двојицу и даде им власт над нечистим духовима.</verse>
				<verse number="8">И заповеди им да ништа не узму на пут осим једнога штапа; ни хлеба, ни торбе, ни новаца у појасу,</verse>
				<verse number="9">него са сандалама на ногама, и не облачити две хаљине.</verse>
				<verse number="10">И рече им: Где уђете у дом, онде останите док не одете оданде.</verse>
				<verse number="11">И које вас место не прими и неће да вас чују, отидите оданде и отресите прах са ногу својих, за сведочанство њима.</verse>
				<verse number="12">И отидоше и приповедаху да се треба кајати.</verse>
				<verse number="13">И тераху напоље многе демоне, мазаху уљем многе болеснике и исцељиваху их.</verse>
				<verse number="14">И чу цар Ирод за њега - јер се беше разгласило име његово - и рече. Јован Крститељ је устао из мртвих, и зато раде силе у њему.</verse>
				<verse number="15">Други говораху: То је Илија. Трећи говораху: То је пророк као један од пророка.</verse>
				<verse number="16">А кад чу Ирод, рече: Јован кога сам ја посекао, он уста из мртвих.</verse>
				<verse number="17">Ирод, наиме, посла те ухватише Јована, и свеза га у тамници, због Иродијаде, жене Филипа, брата свога, што се ожени њоме.</verse>
				<verse number="18">Јован, наиме, говораше Ироду: Не можеш ти имати жене брата свога.</verse>
				<verse number="19">А Иродијада беше кивна на њега и хтела га је убити, али није могла.</verse>
				<verse number="20">Јер се Ирод бојао Јована, знајући га да је човек праведан и свет, и чувао га је. Кад га је слушао, био је великој неприлици, али га је ипак слушао.</verse>
				<verse number="21">И дође згодан дан, кад је Ирод на дан свога рођења приредио част својим великанима, војводама и првацима галилејским.</verse>
				<verse number="22">Тада уђе кћи Иродијадина и игра, и угоди Ироду и његовим гостима. И рече цар девојци: Ишти од мене што год хоћеш, и даћу ти!</verse>
				<verse number="23">И закле јој се: Што год заиштет од мене, даћу ти, па и половину царства свога!</verse>
				<verse number="24">А она изиђе и рече матери својој: Шта да иштем? А она рече: Главу Јована Крститеља.</verse>
				<verse number="25">И одмах брзо уђе к цару и заиска: Хоћу да ми одмах даш на тањиру главу Јована Крститеља.</verse>
				<verse number="26">И сневесели се цар врло, али због заклетве и гостију не хтеде је одбити.</verse>
				<verse number="27">И одмах посла цар џелата и заповеди му да донесе главу његову. Овај отиде, посече га у тамници</verse>
				<verse number="28">и донесе главу његову на тањиру и даде је девојци, а девојка је даде матери својој.</verse>
				<verse number="29">Кад то чуше ученици његови, дођоше, узеше тело његово и метнуше га у гроб.</verse>
				<verse number="30">А апостоли се скупише око Исуса и јавише му шта су све учинили и шта су све људе научили.</verse>
				<verse number="31">И рече им: Ходите ви сами у пуст крај и одморите се мало. Јер су многи долазили и одлазили, и нису имали кад ни јести.</verse>
				<verse number="32">И отидоше чамцем у пуст крај сами.</verse>
				<verse number="33">Али их људи видеше кад иђаху, многи дознаше, стекоше се онде пешке из свију градова и стигоше пре њих онамо.</verse>
				<verse number="34">И кад изиђе виде много народа, и сажали му се, јер беху као овце без пастира. И поче их учити много.</verse>
				<verse number="35">А пред вече приступише му ученици његови и рекоше: Крај је пуст, а већ је касно.</verse>
				<verse number="36">Отпусти их нека оду до околних мајура и села и купе себи шта ће јести.</verse>
				<verse number="37">А он одговори и рече им: Подајте им ви да једу! И рекоше му: Да одемо да купимо за две стотине динара хлеба и да им дамо да једу?</verse>
				<verse number="38">А он им рече: Колико хлебова имате? Идите, видите! И кад видеше, рекоше: Пет, и две рибе.</verse>
				<verse number="39">Тада им заповеди да се сви у гомилама пруже по зеленој трави.</verse>
				<verse number="40">И пружише се у гомилама по сто и по педесет.</verse>
				<verse number="41">И узе оних пет хлебова и две рибе, погледа на небо, благослови и наломи хлебове и даде их ученицима да их метну пред њих. И оне две рибе раздели свима.</verse>
				<verse number="42">И сви једоше и наситише се.</verse>
				<verse number="43">И накупише комада, дванаест пуних котарица, и од риба.</verse>
				<verse number="44">А јело је од тих хлебова пет хиљада људи.</verse>
				<verse number="45">И одмах натера ученике своје да уђу у чамац и да иду напред на другу страну, према Витсаиди, док он не отпусти народ.</verse>
				<verse number="46">И кад их отпусти, отиде на гору да се помоли Богу.</verse>
				<verse number="47">А увече беше чамац насред мора, а он сам на земљи.</verse>
				<verse number="48">И виде их где се муче веслајући, јер су имали противан ветар - и око четврте ноћне страже дође к њима идући по мору. И хтеде их мимоићи.</verse>
				<verse number="49">А кад га видеше где иде по мору, мишљаху да је утвара, и повикаше.</verse>
				<verse number="50">Јер су га сви видели и поплашили се. А он одмах проговори с њима и рече им: Не бојте се, ја сам, не плашите се!</verse>
				<verse number="51">И уђе к њима у чамац, и стаде ветар. И запрепастише се врло.</verse>
				<verse number="52">Јер нису разумели чудо с хлебовима, него им срце беше отврдло.</verse>
				<verse number="53">И пређоше на другу страну и дођоше у Гинесарет, и присташе ту.</verse>
				<verse number="54">И кад изиђоше из чамца, одмах га познаше људи,</verse>
				<verse number="55">оптрчаше сав онај крај и почеше на одрима носити болеснике свуда где су чули да је он.</verse>
				<verse number="56">И где је улазио у села, градове или мајуре, по трговима метаху болеснике и мољаху га да се дотакну бар скута од хаљине његове - и оздрављаху сви који га се дотицаху.</verse>
			</chapter>
			<chapter number="7">
				<verse number="1">И скупише се око њега фарисеји и неки од књижевника који беху дошли из Јерусалима.</verse>
				<verse number="2">И видеше неке од ученика његових да нечистим т.ј. неопраним рукама једу.</verse>
				<verse number="3">Фарисеји, наиме, и сви Јудеји, држећи се онога што им је остало од старих, не једу док добро не оперу руке.</verse>
				<verse number="4">И кад дођу с трга, не једу док се не оперу. И има још много чега што су примили да држе: перу чаше, крчаге и посуђе од меди.</verse>
				<verse number="5">И запиташе га фарисеји и књижевници: Зашто твоји ученици не живе као што нам је остало од старих, него једу нечистим рукама?</verse>
				<verse number="6">А он им рече. Добро је пророковао Исаија за вас претворице, као што је написано: "Овај ме народ поштује уснама, али срце њихово је далеко од мене;</verse>
				<verse number="7">но залуд ме поштују, кад уче заповестима људским".</verse>
				<verse number="8">Остависте заповест Божју и држите се предања људског.</verse>
				<verse number="9">И рече им: Добро знате да укидате заповест Божју, да би сачували своје предање.</verse>
				<verse number="10">Јер Мојсије рече: "Поштуј оца свога и матер своју" и: "Који ружи оца или матер, смрћу да умре".</verse>
				<verse number="11">А ви кажете: Ако човек каже оцу или матери: Корван т.ј. дар је чиме бих ти ја могао помоћи -</verse>
				<verse number="12">и не дате му ништа више учинити оцу или матери.</verse>
				<verse number="13">Тако укидате реч Божју својим предањем што сте га предали. И тако шта много чините.</verse>
				<verse number="14">И дозва опет народ и рече им: Чујте ме сви и разумејте!</verse>
				<verse number="15">Ништа не улази споља у човека што би га могло опоганити, него што излази из човека, то је оно што погани човека.</verse>
				<verse number="16">Ко има уши да чује, нека чује!</verse>
				<verse number="17">И кад од народа дође кући, питаху га ученици његови за причу.</verse>
				<verse number="18">И рече им: Зар сте и ви тако неразумни? Зар вам није јасно да што год споља улази у човека, не може га опоганити?</verse>
				<verse number="19">Јер не улази у срце његово, него у трбух, и одлази у заход. Тако је сва јела прогласио за чиста.</verse>
				<verse number="20">И рече: Што излази из човека, то погани човека.</verse>
				<verse number="21">Јер изнутра, из срца људског, излазе зле мисли: блуд, крађе, убиства,</verse>
				<verse number="22">прељубе, лакомства, злоће, лукавства, раскошан живот, завист, хуљење, охолост, безумље.</verse>
				<verse number="23">Сва ова зла изнутра долазе и погане човека.</verse>
				<verse number="24">И подиже се оданде и отиде у крајеве тирске. И уђе у кућу једну и хтео је да нико не дозна, али се није могао сакрити.</verse>
				<verse number="25">Одмах чу за њега жена нека у чијој је ћерчици био нечист дух, па дође и паде к ногама његовим.</verse>
				<verse number="26">А жена та беше незнабошкиња, родом Сирофиничанка. И мољаше га да истера демона из кћери њезине.</verse>
				<verse number="27">И рече јој: Чекај да се прво деца нахране; јер није право узети хлеб од деце и бацити га псима.</verse>
				<verse number="28">А она одговори и рече му: Да, Господе; али и пси под трпезом једу од мрва дечјих!</verse>
				<verse number="29">И рече јој: За ту реч иди, изишао је демон из кћери твоје.</verse>
				<verse number="30">И отиде кући својој и нађе дете где лежи на постељи, а демона више није било у њему.</verse>
				<verse number="31">И опет отиде из крајева тирских и преко Сидона дође на море галилејско, усред Декапоља.</verse>
				<verse number="32">И доведоше му глува и мутава, и мољаху га да метне на њега руку.</verse>
				<verse number="33">И узе га из народа насамо, метну прсте своје у уши његове и пљувачком овлажи језик његов.</verse>
				<verse number="34">Па погледа на небо, уздахну и рече му: Ефата т.ј. отвори се!</verse>
				<verse number="35">И отворише му се уши, и одмах се раздреши свеза језика његова, и говораше лепо.</verse>
				<verse number="36">И запрети им да никоме не казују; али колико им он забрањиваше, они још већма разглашиваху.</verse>
				<verse number="37">И дивљаху се врло и говораху: Све је добро учинио, и глуве чини да чују и неме да говоре.</verse>
			</chapter>
			<chapter number="8">
				<verse number="1">У то време беше опет много народа на окупу, и како нису имали шта јести, дозва ученике и рече им:</verse>
				<verse number="2">Жао ми је народа што већ три дана стоје код мене и немају шта да једу.</verse>
				<verse number="3">Ако их гладне отпустим кућама њиховим, сустаће на путу. Неки од њих дошли су из далека.</verse>
				<verse number="4">И одговорише му ученици његови: Како се могу ови овде у пустињи нахранити хлебом?</verse>
				<verse number="5">И запита их: Колико имате хлебова? А они рекоше: Седам.</verse>
				<verse number="6">Тада заповеди народу да се пруже по земљи. И узе оних седам хлебова, захвали Богу, изломи их и даде их ученицима својим да их раздаду. И раздадоше их народу.</verse>
				<verse number="7">А имаху и мало рибица. И благослови их и рече да и њих раздаду.</verse>
				<verse number="8">И једоше и наситише се, и накупише комада што претече, седам котарица.</verse>
				<verse number="9">А беше их око четири хиљаде. И отпусти их.</verse>
				<verse number="10">И одмах уђе у чамац с ученицима својим и дође у околину далманутску.</verse>
				<verse number="11">И изиђоше фарисеји и почеше се препирати с њим. Кушајући га. искаху од њега знак с неба.</verse>
				<verse number="12">И уздахну духом својим и рече: Зашто овај род тражи знак? Заиста, кажем вам, неће се дати роду овоме знак!</verse>
				<verse number="13">И остави их, уђе опет у чамац и отиде на другу страну.</verse>
				<verse number="14">И заборавише понети хлеба, и немаху са собом у чамцу до један хлеб.</verse>
				<verse number="15">И заповеди им: Пазите, чувајте се квасца фарисејског и квасца Иродова!</verse>
				<verse number="16">И говораху један другоме. Хлеба немамо!</verse>
				<verse number="17">Он је знао то и рече им: Што говорите да немате хлеба - Зар још не схваћате, нити разумете? Је ли одрвенило срце ваше?</verse>
				<verse number="18">Очи имате и не видите, уши имате и не чујете? И не памтите ли:</verse>
				<verse number="19">Кад изломих оних пет хлебова на пет хиљада, колико котарица пуних комада накуписте? Рекоше му: Дванаест.</verse>
				<verse number="20">И кад оних седам на четири хиљаде, колико котарица пуних комада накупите? И рекоше: Седам.</verse>
				<verse number="21">И рече им: Још не верујете?</verse>
				<verse number="22">И дођоше у Витсаиду. И доведоше му једног слепог, и мољаху га да га се дотакне.</verse>
				<verse number="23">И узе слепога за руку и изведе га напоље из села. И пљуну му у очи, метну руке на њега и запита га: Видиш ли што?</verse>
				<verse number="24">И погледа и рече: Видим људе где иду, чине ми се као дрва.</verse>
				<verse number="25">Онда му опет метну руке на очи; и погледа јако и исцели се, и виде све лепо.</verse>
				<verse number="26">И посла га кући његовој и рече: Не иди у село!</verse>
				<verse number="27">И отиде Исус и ученици његови у села Кесарије Филипове. И путем питаше ученике своје и рече им: Шта говоре људи, ко сам ја?</verse>
				<verse number="28">А они му рекоше: Јован Крститељ, други говоре да си Илија, а трећи да си који од пророка.</verse>
				<verse number="29">А он их питаше: А шта ви велите, ко сам ја? А Петар одговори и рече му: Ти си Месија.</verse>
				<verse number="30">И запрети им да ником не казују за њега.</verse>
				<verse number="31">И поче их учити: Син човечји мора много пострадати, старешине, првосвештеници и књижевници одбациће га, убиће га и после три дана устаће.</verse>
				<verse number="32">И то је рекао сасвим отворено. А Петар га узе насамо и поче га корити.</verse>
				<verse number="33">А он се окрену, и кад виде ученике своје, укори Петар и рече: Иди од мене, сотоно, јер ти мисли нису божанске, него људске!</verse>
				<verse number="34">И дозва народ с ученицима својима и рече им: Ко хоће за мном да иде, нека се одрече себе и узме крст свој и пође за мном!</verse>
				<verse number="35">Јер ко хоће да сачува живот свој, изгубиће га; а ко изгуби живот свој због мене и еванђеља, сачуваће га.</verse>
				<verse number="36">Јер шта вреди човеку да задобије сав свет, а животу своме науди?</verse>
				<verse number="37">Јер чиме ће човек откупити живот свој?</verse>
				<verse number="38">Јер ко се мене и мојих речи стиди у роду овом прељуботворном и грешном, тога ће се и Син човечји стидети кад дође у слави Оца свога са светим анђелима.</verse>
			</chapter>
			<chapter number="9">
				<verse number="1">И рече им: Заиста, кажем вам: Има неких међу овима што стоје овде, који неће окусити смрти док не виде царство Божје да је дошло у сили.</verse>
				<verse number="2">После шест дана узе Исус Петра, Јакова и Јована и изведе их на једну високу гору саме. И преобрази се пред њима.</verse>
				<verse number="3">Хаљине његове постадоше сјајне, врло беле, како их бељар не земљи не може убелити.</verse>
				<verse number="4">И указа им се Илија с Мојсијем, и разговараху с Исусом.</verse>
				<verse number="5">А Петар рече Исусу: Рави! добро нам је овде бити. Да начинимо три сенице: теби једну, Мојсију једну и Илији једну -</verse>
				<verse number="6">није, наиме, знао шта говори, јер беху врло уплашени.</verse>
				<verse number="7">И дође облак и заклони их, и чу се глас из облака. Ово је Син мој љубазни, слушајте га!</verse>
				<verse number="8">И кад се обазреше, уједанпут не видеше више никога са собом до само Исуса.</verse>
				<verse number="9">И кад силажаху с горе, заповеди им да ником не казују што су видели, док Син човечји не устане из мртвих.</verse>
				<verse number="10">И прихватише реч и питаху један другога: Шта то значи: устати из мртивх?</verse>
				<verse number="11">И питаху га: Како књижевници говоре да прво треба Илија да дође?</verse>
				<verse number="12">А он им рече: Илија ће доћи прво и све ће уредити. Али како је написано за Сина човечјег? Да мора много пострадати и презрен бити!</verse>
				<verse number="13">Али вам кажем: Илија је заиста и дошао, и учинили су с њим што су хтели - као што је написано за њега.</verse>
				<verse number="14">И кад дођоше к ученицима, видеше много народа око њих и књижевнике где се препиру с њима.</verse>
				<verse number="15">И кад га видеше, одмах се сав народ зачуди и притрчаше му и поздрављаху га.</verse>
				<verse number="16">И запита их: Што се препирете с њима -</verse>
				<verse number="17">И одговори му један од народа: Учитељу, доведох ти сина свога у коме је неми дух.</verse>
				<verse number="18">Кад га ухвати, обара га на земљу, и баца пену, шкргуће зубима и суши се. И рекох ученицима твојим да га истерају, и не могоше.</verse>
				<verse number="19">А он им одговори и рече: О роде неверни, докле ћу код вас бити! Докле ћу вас трпети! Доведите га к мени!</verse>
				<verse number="20">И доведоше га к њему. А кад га дух виде, одмах стаде ломити дечка, и паде на земљу и ваљаше се бацајући пену.</verse>
				<verse number="21">И запита оца његова: Колико има времена како му се то догодило? А овај рече: Од детињства.</verse>
				<verse number="22">Често га баца у ватру и у воду, да га погуби. Него, ако што можеш, помози нам, смилуј се на нас!</verse>
				<verse number="23">А Исус му рече: Ако можеш? Све може онај који верује!</verse>
				<verse number="24">И одмах повика отац детињи: Верујем, помози моме неверју!</verse>
				<verse number="25">А кад Исус виде да се стече народ, заповеди нечистоме духу и рече му: Неми и глуви душе, ја ти заповедам, изиђи из њега и више не улази у њега!</verse>
				<verse number="26">И повика, изломи га добро и изиђе. А он се учини као мртав, тако да су многи говорили: Умро је.</verse>
				<verse number="27">А Исус га узе за руку, подиже га, и уста.</verse>
				<verse number="28">И кад дође кући, питаху га ученици његови насамо: Зашто га ми не могосмо истерати?</verse>
				<verse number="29">И рече им: Овај се род може истерати само молитвом.</verse>
				<verse number="30">И отидоше оданде и иђаху кроз Галилеју. Али није хтео да ко дозна.</verse>
				<verse number="31">Јер је учио ученике своје и говорио им је: Сина човечјег предаће у руке људске. Убиће га, али пошто га убију, после три дана устаће.</verse>
				<verse number="32">А они не разумеваху оних речи, али нису смели да га питају.</verse>
				<verse number="33">И дођоше у Кафарнаум. И кад дође кући, запита их. О чему сте то говорили путем?</verse>
				<verse number="34">А они ћутаху; јер су путем говорили о томе ко је највећи.</verse>
				<verse number="35">И седе, дозва дванаесторицу и рече им: Који хоће да буде први, мора бити последњи од свију и свима слуга.</verse>
				<verse number="36">И узе једно дете, метну га међу њих, загрли га и рече им:</verse>
				<verse number="37">Ко једно овако дете прими у име моје, мене прима; а ко мене прима, не прима мене, него онога који ме је послао...</verse>
				<verse number="38">Рече му Јован. Учитељу, видесмо једног где твојим именом тера напоље демоне, а не иде за нама; и забранисмо му, јер не иде за нама.</verse>
				<verse number="39">А Исус рече: Не браните му; јер нема тога који би мојим именом чинио чудеса и одмах ме могао ружити.</verse>
				<verse number="40">Ко није против нас, за нас је...</verse>
				<verse number="41">Ко вас напоји чашом воде зато што сте Христови, заиста, кажем вам: Неће му плата пропасти.</verse>
				<verse number="42">А који саблазни једнога од ових малих који верују, боље би му било да се обеси магарећи жрвањ о врат његов и да га баце у море.</verse>
				<verse number="43">Ако те рука твоја саблажава, одсеци је, боље ти је без руке ући уживот, него ли с обе руке отићи у пакао, у огањ који се не може угасити,</verse>
				<verse number="44">...</verse>
				<verse number="45">И ако те нога твоја саблажњава, одсеци је; боље ти је ући у живот хрому, него ли с две ноге да те баце у пакао.</verse>
				<verse number="46">...</verse>
				<verse number="47">И ако те око твоје саблажњава, ископај га; боље ти је с једним оком ући у царство Божје, него ли с два ока да те баце у пакао,</verse>
				<verse number="48">где црв њихов не умире и огањ се не гаси.</verse>
				<verse number="49">Јер ће се сваки огњем посолити.</verse>
				<verse number="50">Добра је со; али ако со постане неслана, чиме ћете је поправити? Имајте соли у себи и имајте мира међу собом!</verse>
			</chapter>
			<chapter number="10">
				<verse number="1">И подиже с оданде и дође у крајеве јудејске и перејске. И опет се стече народ к њему, и, по своме обичају, опет их је учио.</verse>
				<verse number="2">И приступише фарисеји и, кушајући га, упиташе га, да ли човек може отпустити жену.</verse>
				<verse number="3">А он одговори и рече им: Шта вам је заповедио Мојсије?</verse>
				<verse number="4">А они рекоше: Мојсије је допустио да јој се напише распусна књига и да се отпусти.</verse>
				<verse number="5">А Исус им рече. Због тврдога срца вашега написа вам он ову заповест.</verse>
				<verse number="6">Али од почетка света створио их је као мужа и жену.</verse>
				<verse number="7">Зато ће човек оставити оца свога и матер,</verse>
				<verse number="8">и биће двоје једно тело. Тако нису више два, него једно тело,</verse>
				<verse number="9">Што је, дакле, Бог саставио, човек да не раставља!</verse>
				<verse number="10">И код куће га ученици опет запиташе за ово.</verse>
				<verse number="11">И рече им: Ко отпусти жену своју и узме другу, чини прељубу.</verse>
				<verse number="12">И ако она отпусти мужа свога и пође за другога, чини прељубу.</verse>
				<verse number="13">И донесоше му дечицу да их се дотакне; а ученици их укорише.</verse>
				<verse number="14">А кад то виде Исус, расрди се и рече им: Пустите дечицу нека долазе к мени и не браните им, јер је такових царство Божје.</verse>
				<verse number="15">Заиста, кажем вам: Ко не прими царства Божјега као дете, неће ући у њега.</verse>
				<verse number="16">И загрли их, метну на њих руке и благослови их.</verse>
				<verse number="17">И кад изиђе на пут, притрча му неко, клекну пред њега и упита га: Учитељу добри, шта ми ваља чинити да добијем живот вечни?</verse>
				<verse number="18">А Исус му рече. Што ме зовеш добрим? Нико није добар осим једнога Бога.</verse>
				<verse number="19">Заповести знаш: Не убиј, не чини прељубе, не укради, не сведочи лажно, не закидај, поштуј оца свога и матер своју.</verse>
				<verse number="20">А он му рече. Учитељу, свега сам се овога држао од младости своје.</verse>
				<verse number="21">А Исус погледа на њега, заволе га и рече му: Још ти једно недостаје. иди, продај све што имаш и подај сиротињи, и имаћеш блага на небу, и хајде за мном!</verse>
				<verse number="22">А он поста жалостан од ове речи и отиде тужан, јер је био врло богат.</verse>
				<verse number="23">И погледа Исус око себе и рече ученицима својим: Како је тешко богатима ући у царство Божје!</verse>
				<verse number="24">А ученици се зачудише речима његовим. А Исус им опет рече: Децо, како је тешко ући у царство Божје!</verse>
				<verse number="25">Лакше је камили проћи кроз иглене уши, него ли богатоме ући у царство Божје!</verse>
				<verse number="26">А они се још више уплашише и рекоше један другоме: Па ко се онда може спасти?</verse>
				<verse number="27">А Исус погледа на њих и рече: Људима је немогуће, али није Богу; јер Богу је све могуће.</verse>
				<verse number="28">А Петар му поче говорити: Ето, ми смо оставили све и идемо за тобом.</verse>
				<verse number="29">А Исус рече: Заиста, кажем вам: Нема никога који је оставио кућу, браћу, сестре, матер, оца, децу или земљу мене ради и еванђеља ради,</verse>
				<verse number="30">а да неће примити стоструко, сад, у ово време: кућа, браће, сестара, матера, деце и земље, с гоњењима, а на свету који ће доћи, живот вечни.</verse>
				<verse number="31">Али ће многи први бити последњи, и последњи први.</verse>
				<verse number="32">И путоваху горе у Јерусалим. Исус иђаше пред њима, и чуђаху се. А који иђаху за њим, бојаху се. И опет узе дванаесторицу и поче им казивати шта ће бити с њим.</verse>
				<verse number="33">Ево, идемо горе у Јерусалим. Сина човечјег предаће првосвештеницима и књижевницима. Ови ће га осудити на смрт и предаће га незнабошцима.</verse>
				<verse number="34">Ругаће му се и пљуваће га, шибаће га и убиће га, али после три дана устаће.</verse>
				<verse number="35">И приступише му Јаков и Јован, синови Зеведејеви, и рекоше му: Учитељу, хтели би да нам учиниш за што ћемо те умолити.</verse>
				<verse number="36">А он им рече: Шта хоћете да вам учиним?</verse>
				<verse number="37">А они му рекоше: Дај нам да седимо један с десне стране теби, а други с леве, у слави твојој.</verse>
				<verse number="38">А Исус им рече. Не знате шта иштете. Можете ли пити чашу коју ја пијем, или крстити се крштењем којим се ја крстим?</verse>
				<verse number="39">А они му рекоше: Можемо. А Исус им рече. Чашу коју ја пијем, испићете, и крштењем којим се ја крстим, крстићете се,</verse>
				<verse number="40">али седети с десне стране мени или с леве, то не дајем ја, него (то припада онима) којима је спремљено.</verse>
				<verse number="41">И кад то чуше десеторица, почеше се срдити на Јакова и Јована.</verse>
				<verse number="42">А Исус их дозва и рече им: Знате да они који важе као народни владари, господаре над њима, и великаши њихови чине им насиље.</verse>
				<verse number="43">Али међу вама да не буде тако! Него, ко хоће да буде највећи међу вама, нека вам служи,</verse>
				<verse number="44">и ко хоће први да буде међу вама, нека буде свима слуга.</verse>
				<verse number="45">Јер ни Син човечји не дође да му служе, него да служи и да да живот свој у откуп за многе.</verse>
				<verse number="46">И дођоше у Јерихон. И кад излажаше из Јерихона с ученицима својим и с доста народа, син Тимејев, Вартимеј, слеп просјак, сеђаше крај пута.</verse>
				<verse number="47">И кад чу да је то Исус Назарећанин, стаде викати: Сине Давидов, Исусе, смилуј се на мене!</verse>
				<verse number="48">И многи га караху да ућути, али он још већма викаше: Сине Давидов, смилуј се на мене!</verse>
				<verse number="49">И Исус стаде и рече: Зовните га. И зовнуше слепца и рекоше му: Не бој се, устани, зове те.</verse>
				<verse number="50">А он збаци са себе огртач, устаде и дође к Исусу.</verse>
				<verse number="51">И Исус му рече: Шта хоћеш да ти учиним? А слепац му рече. Равуни, да прогледам!</verse>
				<verse number="52">А Исус му рече: Иди, вера твоја поможе ти. И одмах прогледа, и иђаше путем за њим.</verse>
			</chapter>
			<chapter number="11">
				<verse number="1">И кад се приближише Јерусалиму, Витфази и Витанији код Маслинске горе, посла двојицу од својих ученика</verse>
				<verse number="2">и рече им: Идите у село што је према вама, и одмах, како уђете у њега, наћи ћете магаре привезано, на коме још нико од људи није седео. Одрешите га и доведите!</verse>
				<verse number="3">И ако вам ко каже: Зашто чините то?, реците: Треба Господу, и одмах ће га опет послати овамо.</verse>
				<verse number="4">И отидоше и нађоше магаре привезано за врата, напољу, на улици, и одрешише га.</verse>
				<verse number="5">И неки од оних што тамо стајаху, рекоше им: Зашто дрешите магаре?</verse>
				<verse number="6">А они им рекоше као што каза Исус. И пустише их.</verse>
				<verse number="7">И доведоше магаре к Исусу, и метнуше на њега хаљине своје, и уседе на њега.</verse>
				<verse number="8">И многи простреше хаљине своје по путу, а други зеленило што га насекоше у пољу.</verse>
				<verse number="9">А који иђаху пред њим и за њим, викаху. Осана! Благословен који иде у име Господње!</verse>
				<verse number="10">Благословено царство оца нашега Давида, које иде! Осана на висини!</verse>
				<verse number="11">И уђе у Јерусалим, у храм. И кад све размотри, како је већ било касно, изиђе у Витанију са дванаесторицом.</verse>
				<verse number="12">И сутрадан, кад изиђоше из Витаније, огладне.</verse>
				<verse number="13">И виде издалека смокву с лишћем и оде до ње не били што нашао на њој. И кад дође к њој, не нађе ништа осим лишћа; јер још не беше време смоквама.</verse>
				<verse number="14">И рече јој: Не јео нико више рода од тебе до века! И чуше то ученици његови.</verse>
				<verse number="15">И дођоше у Јерусалим. И уђе у храм и стаде напоље гонити оне који продаваху и куповаху у храму, и испремета трпезе они што мењаху новце и столице оних што продаваху голубове,</verse>
				<verse number="16">и не даде да ко пронесе какав суд кроз храм.</verse>
				<verse number="17">И учаше их и говораше им: Није ли наисано: "Дом мој нека се зове дом молитве за све народе"? А ви сте начинили од њега пећину разбојничку!</verse>
				<verse number="18">И чуше то првосвештеници и књижевници, и тражаху како би га погубили; јер су га се бојали, јер се сав народ дивио његовој науци.</verse>
				<verse number="19">А увече су излазили напоље из града.</verse>
				<verse number="20">А кад ујутру пролажаху, видеше смокву где се осушила из корена.</verse>
				<verse number="21">И Петар се сети па му рече: Рави, гле, смоква што си је проклео, осушила се.</verse>
				<verse number="22">А Исус одговори и рече им: Верујте у Бога!</verse>
				<verse number="23">Заиста, кажем вам, ко овој гори каже: Дигни се и баци се у море - и не сумња у срцу своме, него верује да ће бити то што каже, биће му.</verse>
				<verse number="24">Зато вам кажем: Све што у молитви својој иштете, варујте да сте примили и биће вам.</verse>
				<verse number="25">И кад стојите и молите се Богу, праштајте ако што имате на кога, да и Отац ваш који је на небесима, опрости вама погрешке ваше.</verse>
				<verse number="26">А ако ви не опраштете, ни Отац ваш који је на небесима, неће опростити вама погрешака ваших.</verse>
				<verse number="27">И дођоше опет у Јерусалим. И кад хођаше по храму, приступише му првосвештеници, књижевници и старешине,</verse>
				<verse number="28">и рекоше му: Каквом влашћу чиниш то? Или ко ти даде власт ту да то чиниш?</verse>
				<verse number="29">А Исус им рече: Ја ћу вас да упитам једну реч, и одговорите ми; па ћу вам рећи каквом влашћу чиним ово.</verse>
				<verse number="30">Крштење Јованово беше ли с неба или од људи? Одговорите ми!</verse>
				<verse number="31">И размишљаху у себи: Ако кажемо: С неба, рећи ће: Зашто му, дакле, не веровасте?</verse>
				<verse number="32">Или да кажемо: Од људи?... Бојали су се народа; јер су сви Јована држали за правог пророка.</verse>
				<verse number="33">И одговорише Исусу: Не знамо. А Исус им рече: Ни ја вама нећу рећи каквом влашћу чиним ово.</verse>
			</chapter>
			<chapter number="12">
				<verse number="1">И поче им говорити у причама: Посади човек виноград, огради га плотом, ископа тесак, начини кулу, па га даде виноградарима и отиде.</verse>
				<verse number="2">И кад дође време, посла к виноградарима слугу да прими од виноградара свој део од рода виноградског.</verse>
				<verse number="3">Али ови га ухватише, избише и послаше празних руку.</verse>
				<verse number="4">И опет посла к њима другога слугу; и овога злоставише и наружише.</verse>
				<verse number="5">И посла трећега; и овога убише. И још многе друге, једне избише, а друге побише.</verse>
				<verse number="6">Имао је још једнога, свога милог сина. Овога посла најпосле к њима, мислећи: Побојаће се сина мог.</verse>
				<verse number="7">А они виноградари рекоше између себе: Ово је наслединик; ходите да га убијемо и биће наше наследство!</verse>
				<verse number="8">И ухватише га, убише и избацише напоље из винограда.</verse>
				<verse number="9">Шта ће, дакле, учинити господар од винограда? Доћи ће и погубиће виноградаре и даће виноград другима.</verse>
				<verse number="10">И - зар нисте читали у писму ово: "Камен који одбацише зидари, тај поста камен угаони;</verse>
				<verse number="11">од Господа би то, и дивно је у очима нашим"?</verse>
				<verse number="12">И гледаху да га ухвате, али се побојаше народа. Разумели су, наиме, да се прича њих тицала. И оставише га и отидоше.</verse>
				<verse number="13">И послаше к њему неке од фарисеја и Иродоваца, да би га ухватили у речи.</verse>
				<verse number="14">Ови дођоше и рекоше му: Учитељу, знамо да си истинит и да не мариш ни за кога; јер не гледаш ко је ко, него заиста учиш путу Божјем: Је ли допуштено плаћати царевину цару или није? Да је плаћамо или да не плаћамо?</verse>
				<verse number="15">А он виде њихово претварање и рече им: Што ме кушате? Донесите ми динар да га видим.</verse>
				<verse number="16">А они га доносоше. И рече им: Чији је ово лик и натпис? А они му рекоше: Царев.</verse>
				<verse number="17">А Исус им рече: Што је царево, подајте цару, и што је Божје, Богу! И дивљаху му се.</verse>
				<verse number="18">И дођоше к њему садукеји, који говоре да нема ускрса, и запиташе га:</verse>
				<verse number="19">Учитељу, Мојсије нам написа: Ако коме умре брат и остави жену, а деце не остави, да брат његов узме жену и подигне пород брату своме.</verse>
				<verse number="20">Беше седморо браће. Први се ожени, и умре без порода.</verse>
				<verse number="21">И узе је други, и умре и он без порода. Исто тако и трећи.</verse>
				<verse number="22">И ниједан од седморице не остави порода. Најпосле умре и жена.</verse>
				<verse number="23">О ускрсу, дакле, кад устану, кога ће од њих бити жена? Јер је за седморицом била.</verse>
				<verse number="24">Рече им Исус: Не варате ли се ви зато што не знате писма ни силе Божје -</verse>
				<verse number="25">Јер кад устану из мртвих, нити ће се женити ни удавати, него су као анђели на небесима.</verse>
				<verse number="26">А за мртве, да устају, нисте ли читали у књизи Мојсијевој, тамо где је реч о купини, како му рече Бог: Ја сам Бог Аврамов и Бог Исаков и Бог Јаковљев?</verse>
				<verse number="27">Није он Бог мртвих, него живих! - Варате се врло.</verse>
				<verse number="28">И приступи један од књижевника, који је чуо њихову препирку и видео да им је добро одговорио, и запита га: Која је заповест прва од свих?</verse>
				<verse number="29">А Исус одговори: Прва је: Чуј, Израиљу, Господ, Бог наш, једини је Господ.</verse>
				<verse number="30">Љуби Господа, Бога свога, свим срцем својим, свом душом својом, свим умом својим и свом снагом својом.</verse>
				<verse number="31">Друга је ово: Љуби ближњега свога као самога себе. Друге заповести, веће од ових, нема.</verse>
				<verse number="32">И рече му књижевник: Добро, учитељу, право си рекао да је он један и да нема другога осим њега.</verse>
				<verse number="33">И њега љубити свим срцем, свим разумом и свом снагом, и љубити ближњега као самога себе, веће је од свих жртава спаљеница и других жртава.</verse>
				<verse number="34">А кад Исус виде како паметно одговори, рече му: Ниси далеко до царства Божјега. И нико више није смео да га пита.</verse>
				<verse number="35">И Исус учаше у храму и рече: Како говоре књижевници да је Месија син Давидов?</verse>
				<verse number="36">Јер сам Давид рече Духом светим: "Рече Господ Господу моме. Седи мени с десне стране док не положим непријатеље твоје под ноге твоје".</verse>
				<verse number="37">Сам га Давид назива Господом, и откуда му је онда син? - И многи га народ служаше радо.</verse>
				<verse number="38">И у науци својој говораше: Чувајте се од књижевника, који воле да иду у таларима, и поздраве по трговима,</verse>
				<verse number="39">и прва места по синагогама, и прочеља на гозбама;</verse>
				<verse number="40">који једу куће удовичке и лажно се моле Богу дуго. Ови ће тим већма бити осуђени!</verse>
				<verse number="41">И седе према ковчегу за прилоге и гледаше како народ меће новац у ковчег. И многи богати метаху много.</verse>
				<verse number="42">И дође једна сиромашна удовица и метну две лепте т.ј. један кодрант.</verse>
				<verse number="43">И дозва ученике своје и рече им: Заиста, кажем вам, ова сиромашна удовица метну више од свих који метнуше у ковчег.</verse>
				<verse number="44">Јер сви метнуше од сувишка свога, а она од сиротиње своје метну све што је имала, сав свој ужитак.</verse>
			</chapter>
			<chapter number="13">
				<verse number="1">И кад остави храм, рече му један од ученика његових: Учитељу, гле, какво камење и какве грађевине!</verse>
				<verse number="2">А Исус му рече: Видиш ли ове велике грађевине? Неће остати ни камен на камену који се неће порушити!</verse>
				<verse number="3">И кад сеђаше на Маслинској гори, према храму, упиташе га, кад су били сами, Петар, Јаков, Јован и Андрија.</verse>
				<verse number="4">Кажи нам кад ће то бити, и какав је знак кад ће се све то збити?</verse>
				<verse number="5">А Исус им поче говорити: Чувајте се да вас ко не превари!</verse>
				<verse number="6">Многи ће доћи на моје име и говориће: Ја сам, и многе ће преварити.</verse>
				<verse number="7">А кад чујете ратове и гласове о ратовима, не плашите се! То мора да буде, али још није крај.</verse>
				<verse number="8">Јер ће устати народ на народ и царство на царство. Земља ће се трести по свету, и биће глади. То је почетак страдања.</verse>
				<verse number="9">А ви се чувајте: предаваће вас судовима, по синагогама биће вас и пред намеснике и цареве изводиће вас због мене - за сведочанство њима.</verse>
				<verse number="10">И најпре се свима народима мора проповедати еванђеље.</verse>
				<verse number="11">А кад вас поведу да вас предаду, не брините се напред шта ћете говорити, него што вам се да у онај час, то говорите. Јер нећете ви говорити, него Дух свети.</verse>
				<verse number="12">Предаће брат брата на смрт и отац дете своје, деца ће устати на родитеље и побиће их.</verse>
				<verse number="13">Сви ће мрзити на вас због мога имена. Али који издржи до краја, тај ће се спасти.</verse>
				<verse number="14">А кад видите да гнусоба опушћења стоји где не треба - који чита, нека разуме! -, тада нека становници Јудеје беже у горе;</verse>
				<verse number="15">који буде на крову, да не силази и не улази да узме што из куће своје;</verse>
				<verse number="16">и који буде у пољу, да се не враћа натраг по свој огртач.</verse>
				<verse number="17">Тешко трудним женама и дојилицама у те дане!</verse>
				<verse number="18">Молите се Богу да то не буде у зиму!</verse>
				<verse number="19">Јер ће ти дани бити невоља какве није било од почетка Богом створеног света до сад, нити ће бити.</verse>
				<verse number="20">И да Господ није скратио дане, нико се не би спасао; али због избраних, које је изабрао, скратио је дане.</verse>
				<verse number="21">И ако вам тада ко каже: Ево, овде је Месија, ено, онде је, не верујте!</verse>
				<verse number="22">Јер ће се јавити лажне месије и лажни пророци и чиниће знаке и чудеса, да би, ако је могуће, преварили избране.</verse>
				<verse number="23">Али ви се чувајте; све вам напред казах.</verse>
				<verse number="24">Али у те дане, после те невоље, сунце ће помрчати, месец неће давати светлости своје,</verse>
				<verse number="25">звезде ће спасти с неба и силе небеске уздрмаће се.</verse>
				<verse number="26">И тада ће угледати Сина човечјег где иде на облацима с великом силом и славом.</verse>
				<verse number="27">Тада ће послати анђеле и сабраће избране од четири ветра, од краја земље до краја неба.</verse>
				<verse number="28">А од смокве се научите причи: Кад је њена грана већ мека и листа, знате да је близу лето.</verse>
				<verse number="29">Тако и ви: кад видите да се ово збива, знајте да је пред вратима.</verse>
				<verse number="30">Заиста, кажем вам: Овај нараштај неће проћи док се све ово не збуде.</verse>
				<verse number="31">Небо и земља проћи ће, али речи моје неће проћи.</verse>
				<verse number="32">Али тај дан или час нико не зна, ни анђели на небу, ни Син, до само Отац.</verse>
				<verse number="33">Пазите, бдите! Јер не знате кад је време.</verse>
				<verse number="34">(То је) као кад човек који иде на пут, остави кућу своју и да слугама својим власт, свакоме свој посао, и вратару заповеди да бди.</verse>
				<verse number="35">Бдиjте, дакле! - јер не знате кад ће доћи господар од куће, да ли увече, или у поноћи или кад петли поју, или ујутру -</verse>
				<verse number="36">да не дође изненада и нађе вас где спавате.</verse>
				<verse number="37">А што вам кажем, свима кажем: Бдиjте!</verse>
			</chapter>
			<chapter number="14">
				<verse number="1">А беху још два дана до пасхе и до бесквасних хлебова. И првосвештеници и књижевници тражаху како би га из преваре ухватили и убили.</verse>
				<verse number="2">Јер говораху: Не о празнику, да се не би народ побунио!</verse>
				<verse number="3">И кад он беше у Витанији, у кући Симона Губавога, и лежаше за трпезом, дође жена са судом од алавастра, пуним правог, скупоценог нардова мира, и разби суд и изли на његову главу.</verse>
				<verse number="4">А неки се срђаху и говораху један другоме: Зашто се миро просу тако?</verse>
				<verse number="5">Могло се то миро продати за више од триста динара и (новац) дати сиротињи! И прекорише је.</verse>
				<verse number="6">А Исус рече: Оставите је; што јој досађујете! Добро дело учини она на мени.</verse>
				<verse number="7">Јер сиромахе имате свагда са собом, и можете им добро чинити кад год хоћете, а мене немате свагда.</verse>
				<verse number="8">Што је могла, учинила је; унапред је помазала тело моје за укоп.</verse>
				<verse number="9">Заиста, кажем вам: Где се год успроповеда еванђеље по свему свету, за спомен њезин казаће се и то што учини она.</verse>
				<verse number="10">И Јуда Искариотски, један од дванаесторице, отиде ка првосвештеницима да им га изда.</verse>
				<verse number="11">А кад ови то чуше, обрадоваше се и обећаше да ће му дати новаца. И тражио је како би га згодно издао.</verse>
				<verse number="12">А у први дан бесквасних хлебова, кад су клали пасху, рекоше му ученици његови: Куда хоћеш да идемо и да ти спремимо пасху да једеш?</verse>
				<verse number="13">И посла двојицу од својих ученика и рече им: Идите у град и срешће вас човек који носи воде у крчагу. Идите за њим,</verse>
				<verse number="14">и где уђе, кажите господару од те куће: Учитељ пита: Где је дворница моја у којој ћу јести пасху с ученицима својим?</verse>
				<verse number="15">И он ће вам показати велику, патосану, готову собу; и онде нам спремите.</verse>
				<verse number="16">И ученици отидоше и дођоше у град и нађоше као што им је казао, и спремише пасху.</verse>
				<verse number="17">А увече дође с дванаесторицом.</verse>
				<verse number="18">И кад лежаху за трпезом и јеђаху, рече Исус: Заиста, кажем вам, један од вас, који једе са мном, издаће ме.</verse>
				<verse number="19">А они се ожалостише и стадоше му редом говорити: Тек не ја?</verse>
				<verse number="20">А он им рече: Један од дванаесторице, који умочи са мном у зделу.</verse>
				<verse number="21">Син човечји, истина, иде као што је написано за њега, али тешко ономе човеку који изда Сина човечјег! Боље би му било да се није родио тај човек!</verse>
				<verse number="22">И кад јеђаху, узе хлеб, благослови га, и изломи и даде им и рече: Узмите; ово је тело моје.</verse>
				<verse number="23">И узе чашу, захвали Богу и даде је њима, и пише сви из ње.</verse>
				<verse number="24">И рече им: Ово је крв моја, крв савеза, која се пролива за многе.</verse>
				<verse number="25">Заиста, кажем вам: Нећу више пити од рода чокота до онога дана када ћу га пити новог у царству Божјем.</verse>
				<verse number="26">И кад отпојаше хвалу, изиђоше на Маслинску гору.</verse>
				<verse number="27">И рече им Исус: Сви ћете се ви саблазнити, јер је написано: "Ударићу пастира, и овце ће се разбећи".</verse>
				<verse number="28">Али после ускрса свога отићи ћу пре вас у Галилеју.</verse>
				<verse number="29">А Петар му рече: Ако се и сви саблазне, али ја нећу!</verse>
				<verse number="30">И рече му Исус: Заиста, кажем ти: Ноћас, пре него што петао двапут запева, трипут ћеш ме се одрећи.</verse>
				<verse number="31">А он још већма говораше: Да бих знао с тобом и умрети, нећу те се одрећи! А тако говораху и сви (остали).</verse>
				<verse number="32">И дођоше на добро које се зове Гетсиманија. И рече ученицима својим: Седите овде док се ја не помолим Богу.</verse>
				<verse number="33">И узе са собом Петра, Јакова и Јована и поче стрепити и бојати се.</verse>
				<verse number="34">И рече им: Жалосна је душа моја до смрти. Останите овде и бдите!</verse>
				<verse number="35">И отиде мало даље, паде на земљу и мољаше се Богу да га, ако је могуће, мимоиђе час.</verse>
				<verse number="36">И рече: Ава, Оче, све је могуће теби. Уклони ову чашу од мене! Али - не што ја хоћу, него што ти хоћеш!</verse>
				<verse number="37">И дође и нађе их где спавају, и рече Петру: Симоне, ти спаваш? Зар не може један час будан бити?</verse>
				<verse number="38">Бдите и молите се Богу да не паднете у напаст. Дух је срчан, али је месо слабо.</verse>
				<verse number="39">И опет отиде и помоли се Богу истим речима.</verse>
				<verse number="40">И кад се врати, нађе их опет где спавају, јер им беху отежале очи, и нису знали шта би му одговорили.</verse>
				<verse number="41">И дође по трећипут и рече им: Једнако спавате и почивате? Доста је. Дође час, ево, Сина човечјег предају у руке грешника.</verse>
				<verse number="42">Устаните, пођимо! Ево издајника мога!</verse>
				<verse number="43">И одмах, док он још говораше, дође Јуда, један од дванаесторице, и с њиме људи многи с мачевима и батинама, од првосвештеника, књижевника и старешина.</verse>
				<verse number="44">А издајник његов беше им дао знак: Кога ја пољубим, тај је; ухватите га и одведите опрезно.</verse>
				<verse number="45">И чим дође, приступи му и рече: Рави! - и пољуби га.</verse>
				<verse number="46">А они метнуше руке на њега и ухватише га.</verse>
				<verse number="47">А један од оних што стајаху онде, извади мач, удари слугу првосвештеникова и одсече му ухо.</verse>
				<verse number="48">А Исус одговори и рече им: Као на разбојника, изишли сте с мачевима и батинама да ме ухватите.</verse>
				<verse number="49">(А) сваки дан сам био код вас у храму и учио, и нисте ме ухватили. Али (тако би,) да се испуне писма!</verse>
				<verse number="50">И сви га оставише и побегоше.</verse>
				<verse number="51">И иђаше за њим некакав младић који је имао само кошуљу на себи; и ухватише га.</verse>
				<verse number="52">А он остави кошуљу и побеже го.</verse>
				<verse number="53">И одведоше Исуса к првосвештенику, и стекоше се сви првосвештеници, старешине и књижевници.</verse>
				<verse number="54">А Петар иде за њим издалека до у двориште првосвештениково, и сеђаше са слугама и грејаше се код ватре.</verse>
				<verse number="55">А првосвештеници и цео синедрион тражаху сведочанства на Исуса, да га убију, и не нађоше.</verse>
				<verse number="56">Јер многи сведочаху лажно на њега и сведочанства не беху једнака.</verse>
				<verse number="57">Тада усташе неки и сведочаху на њега лажно, говорећи:</verse>
				<verse number="58">Ми смо чули где он говори: Ја ћу развалити овај, рукама начињени храм и за три дана сазидаћу други, који неће бити рукама начињен.</verse>
				<verse number="59">И ни ово њихово сведочанство не беше једнако.</verse>
				<verse number="60">Тада устаде првосвештеник, стаде на среду и упита Исуса: Зар ништа не одговараш (на то) што ови сведоче на тебе?</verse>
				<verse number="61">А он ћуташе и не одговори ништа. А првосвештеник га опет упита и рече му: Јеси ли ти Месија, Син онога који се слави и хвали?</verse>
				<verse number="62">А Исус рече: Јесам, и видећете Сина човечјег где седи с десне стране силе и иде на облацима небеским.</verse>
				<verse number="63">А првосвештеник раздера хаљине своје и рече: Шта нам више требају сведоци?</verse>
				<verse number="64">Чули сте хулу. Шта мислите? А они сви рекоше да је заслужио смрт.</verse>
				<verse number="65">И почеше неки пљувати на њега, покрише му лице и бијаху га песницама и говораху му: Прореци! А слуге га бијаху по образима.</verse>
				<verse number="66">И кад Петар беше доле у дворишту, дође једна од слушкиња првосвештеникових.</verse>
				<verse number="67">И кад виде Петра где се греје, погледа на њега и рече: И ти си био с Исусом Назарећенином.</verse>
				<verse number="68">А он се одрече и рече: Нити знам нити разумем шта ти говориш. И изиђе напоље, пред двориште; и запева петао.</verse>
				<verse number="69">И слушкиња га виде и поче опет говорити онима што стајаху онде: Овај је од њих.</verse>
				<verse number="70">А он се опет одрече. И мало затим опет они што стајаху онде, рекоше Петру: Заиста си од њих, јер си и Галилејац.</verse>
				<verse number="71">А он поче себе проклињати и клети се: Не знам тога човека за кога ви говорите.</verse>
				<verse number="72">И одмах по другипут запева петао. И сети се Петар речи, како му рече Исус: Пре него што петао двапут запева, трипут ћеш ме се одрећи. И стаде плакати.</verse>
			</chapter>
			<chapter number="15">
				<verse number="1">И одмах ујутру одлучише првосвештеници са старешинама и књижевницима, и сав синедрион, те Исуса свезаше и одведоше га и предадоше Пилату.</verse>
				<verse number="2">И упита га Пилат: Јеси ли ти цар јудејски? А он му одговори: Ти кажеш!</verse>
				<verse number="3">И оптуживаху га првосвештеници јако.</verse>
				<verse number="4">А Пилат га опет упита: Зар ништа не одговараш? Гледај како те оптужују!</verse>
				<verse number="5">Али Исус не одговори више ништа, тако да се Пилат чудио.</verse>
				<verse number="6">А о сваком празнику пасхе пуштао им је по једног сужња кога су искали.</verse>
				<verse number="7">А беше неки Варава у оковима с (другим) бунтовницима, који су у буни учинили крв.</verse>
				<verse number="8">И народ се попе горе и стаде искати (да им учини) као што им је свагда чинио.</verse>
				<verse number="9">А Пилат им одговори: Хоћете ли да вам пустим цара јудејског?</verse>
				<verse number="10">Јер је видео да су га првосвештеници (само) из зависти предали.</verse>
				<verse number="11">Али првосвештеници подговорише народ да им боље пусти Вараву.</verse>
				<verse number="12">А Пилат опет одговори и рече им: А шта да чиним с оним што га зовете царем јудејским?</verse>
				<verse number="13">А они повикаше: Распни га!</verse>
				<verse number="14">А Пилат им рече: А какво је зло учинио? А они још већма повикаше: Распни га!</verse>
				<verse number="15">А Пилат, желећи да угоди народу, пусти им Вараву, а Исуса ишиба и предаде га да га разапну.</verse>
				<verse number="16">А војници га одведоше унутра у двор, у преториум, и сазваше сву чету војника.</verse>
				<verse number="17">И обукоше му скерлетну кабаницу и метнуше на њега венац од трња, што су га оплели,</verse>
				<verse number="18">и стадоше га поздрављати: Здраво, царе јудејски!</verse>
				<verse number="19">И бејаху га трском по глави и пљуваху на њега, и, падајући на колена, клањаху му се.</verse>
				<verse number="20">И кад му се наругаше, свукоше с њега скерлетну кабаницу и обукоше га у његове хаљине па га изведоше да га разапну.</verse>
				<verse number="21">И натераше једног пролазника, Симона из Кирине, оца Александрова и Руфова, који је ишао из поља, да му понесе крст.</verse>
				<verse number="22">И доведоше га на место Голгота, т.ј. преведено: Лубања.</verse>
				<verse number="23">И даваху му да пије вино са смирном, али он не узе.</verse>
				<verse number="24">Тада га разапеше и разделише хаљине његове бацајући коцку за њих, ко ће шта узети.</verse>
				<verse number="25">А беше трећи час кад га разапеше.</verse>
				<verse number="26">И беше натписан натпис кривице његове: Цар јудејски.</verse>
				<verse number="27">И с њим распеше два разбојника, једнога с десне, а другог с леве стране његове.</verse>
				<verse number="28">И испуни се писмо које каже: И метнуше га међу злочинце.</verse>
				<verse number="29">И који пролажаху, хуљаху на њега, махаху главама својим и говораху: Уа! Ти што рушиш храм и за три дана саграђујеш,</verse>
				<verse number="30">помози сам себи и сиђи с крста!</verse>
				<verse number="31">Тако се и првосвештеници с књижевницима ругаху, говорећи један другоме: Другима поможе, а себи не може да помогне -</verse>
				<verse number="32">Месија, цар Израиљев! Нека сиђе сад с крста, да видимо и верујемо! Па и с њим разапети ругаху му се.</verse>
				<verse number="33">А кад дође шести час, тама би по свој земљи до часа деветога.</verse>
				<verse number="34">А деветог часа повика Исус из гласа: Елои, Елои, лама савахтани?, т.ј. преведено: Боже мој, Боже мој, зашто си ме оставио?</verse>
				<verse number="35">И кад то чуше неки од оних што стајаху онде, рекоше: Ето зове Илију!</verse>
				<verse number="36">А један отрча и напуни сунђер оцта, натаче га на трску и појаше га говорећи: Станите да видимо хоће ли доћи Илија да га скине.</verse>
				<verse number="37">А Исус повика из гласа и издахну.</verse>
				<verse number="38">И завеса у храму раздера се на двоје, од горе до доле.</verse>
				<verse number="39">А кад капетан који је тамо стајао пре њему, виде да тако издахну, рече: Овај је човек заиста био син Божји.</verse>
				<verse number="40">А гледаху и жене издалека, међу којима беше и Марија Магдалина и Марија, мати Јакова малог и Јосије, и Саломија,</verse>
				<verse number="41">које су га још у Галилеји пратиле и служиле му, - и многе друге које су с њим дошле биле у Јерусалим.</verse>
				<verse number="42">И кад се већ смркло - зато што је био дан спремања, т.ј. дан уочи суботе -</verse>
				<verse number="43">дође Јосиф из Ариматеје, угледан саветник, који је и сам чекао царства Божјег, усуди се и уђе к Пилату и заиска тело Исусово.</verse>
				<verse number="44">А Пилат се зачуди да је већ умро, па дозва капетана и запита га да ли је већ умро.</verse>
				<verse number="45">И кад дозна од капетана, поклони мртво тело Јосифу.</verse>
				<verse number="46">Овај купи платна, скину га, обави платном и метну га у гроб који беше исечен у камену и навали камен на врата од гроба.</verse>
				<verse number="47">А Марија Магдалина и Марија Јосијина гледаху где га метнуше.</verse>
			</chapter>
			<chapter number="16">
				<verse number="1">И кад прође субота, Марија Магдалина, Марија Јаковљева и Саломија купише мириса да оду и да га помажу.</verse>
				<verse number="2">И врло рано у први дан недеље дођоше на гроб, кад се сунце родило.</verse>
				<verse number="3">И говораху међу собом: Ко ће нам одвалити камен од гробних врата?</verse>
				<verse number="4">И кад погледаше, видеше да је камен одваљен - био је, наиме, врло велик.</verse>
				<verse number="5">И уђоше у гроб и видеше младића где седи с десне стране, у белој хаљини, и уплашише се.</verse>
				<verse number="6">А он им рече: Не бојте се! ви тражите распетога Исуса Назарећанина: он је устао, није овде! Ево место где су га метнули!</verse>
				<verse number="7">Него идите, кажите ученицима његовим и Петру, да ће пред вама отићи у Галилеју. Тамо ћете га видети, као што вам је рекао.</verse>
				<verse number="8">Тада изиђоше напоље и побегоше од гроба, јер их спопаде дрхтање и страх. И никоме ништа не казаше, јер се бојаху.</verse>
				<verse number="9">А пошто је рано у први дан недеље ускрсао, јави се прво Марији Магдалини, из које је истерао седам демона.</verse>
				<verse number="10">Ова отиде и јави онима што су били с њим, који (сад) туговаху и плакаху.</verse>
				<verse number="11">И кад ови чуше да је жив и да га је она видела, не вероваше.</verse>
				<verse number="12">А потом се у другом облику јави двојици од њих на путу, кад су ишли у село.</verse>
				<verse number="13">И ови одоше и јавише осталима; али ни њима не вероваше.</verse>
				<verse number="14">Најпосле се јави самој једанаесторици кад су били за трпезом, и прекори их за њихово неворовање и тврдо срце, што не вероваше онима који су га видели да је устао.</verse>
				<verse number="15">И рече им: Идите по свему свету и проповедајте еванђеље свакоме створењу.</verse>
				<verse number="16">Који узверује и крсти се, спашће се, а који не буде веровао, биће осуђен.</verse>
				<verse number="17">А оне који узверују, пратиће ови знаци: мојим именом тераће напоље демоне, говориће новим језицима,</verse>
				<verse number="18">узимаће змије у руке, и ако попију што отровно, неће им шкодити, метаће руке на болеснике, и осећаће се добро.</verse>
				<verse number="19">А Господ Исус, пошто им ово изговори, узе се на небо и седе Богу с десне стране.</verse>
				<verse number="20">А они изиђоше и проповедаху свагде, а Господ их потпомага и реч потврђива знацима који су се потом показивали.</verse>
			</chapter>
		</book>
		<book number="42">
			<chapter number="1">
				<verse number="1">Како су (већ) многи покушали да опишу догађаје који су се збили међу нама,</verse>
				<verse number="2">као што нам их предаше први самовици и слуге речи,</verse>
				<verse number="3">намислих и ја, пошто сам све добро испитао од почетка, да ти то, силни Теофиле, по реду напишем,</verse>
				<verse number="4">да видиш да су истините речи што си их чуо.</verse>
				<verse number="5">У време Ирода, цара јудејског, беше неки свештеник по имену Захарија, од чреде Авијине. Жена његова беше од кћери Аронових и звала се Јелисавета.</verse>
				<verse number="6">Обоје беху праведни пред Богом и живљаху по свима заповестима и наредбама Господњим без мане.</verse>
				<verse number="7">Деце нису имали, јер Јелисавета беше нероткиња, и обоје беху већ стари.</verse>
				<verse number="8">А догоди се кад је он служио по реду чреде своје пред Богом,</verse>
				<verse number="9">да, по обичају свештенства, на њега паде коцка да уђу у храм Господњи и да кади.</verse>
				<verse number="10">А све мноштво народа напољу се Богу молило у време кађења.</verse>
				<verse number="11">И јави му се анђео Господњи, стојећи с десне стране кадионог жртвеника.</verse>
				<verse number="12">И кад (га) Захарија виде, уплаши се и спопаде га страх.</verse>
				<verse number="13">А анђео му рече: Не бој се, Захарија, јер је услишена молитва твоја: жена твоја Јелисавета родиће ти сина, и надени му име Јован.</verse>
				<verse number="14">И радоваћеш се и веселити, и многи ће се обрадовати његову рођењу.</verse>
				<verse number="15">Јер ће бити велик пред Господом; вина и сикера неће пити, и Духа светога напуниће се још у утроби матере своје.</verse>
				<verse number="16">И многе ће синове Израиљеве обратити ка Господу, Богу њихову,</verse>
				<verse number="17">и он ће ићи пред њим у духу и сили Илијиној, да обрати срца отаца к деци и непокорне к мислима праведних, да спреми Господу народ ваљан.</verse>
				<verse number="18">И Захарија рече анђелу: По чему ћу ја то познати? Јер ја сам стар, и жена је моја у годинама.</verse>
				<verse number="19">И анђео одговори и рече му: Ја сам Гаврил који стоји пред Богом, и послан сам да говорим с тобом и да ти јавим ову радост.</verse>
				<verse number="20">И, ето, онемећеш и нећеш моћи говорити до онога дана када ће се то збити, зато што ниси веровао мојим речима, које ће се испунити у своје време.</verse>
				<verse number="21">И народ чекаше Захарију, и чуђаху се што се задржао у храму.</verse>
				<verse number="22">А кад изиђе, не могаше им говорити. Тада разумеше да му се неко јавио у храму. И он им даваше знакове, и оста нем.</verse>
				<verse number="23">И кад се навршише дани његове службе, отиде кући својој.</verse>
				<verse number="24">А после ових дана заче Јелисавета, жена његова, и крила се пет месеци, говорећи:</verse>
				<verse number="25">Тако ми учини Господ у дане кад науми да уклони срамоту моју међу људима.</verse>
				<verse number="26">А у шести месец посла Бог анђела Гаврила у град галилејски по имену Назарет,</verse>
				<verse number="27">и девојци, заручници човека по имену Јосифа, из дома Давидова. А девојци беше име Марија.</verse>
				<verse number="28">И уђе к њој и рече: Здраво, ти која си стекла милост Божју, Господ (је) с тобом!</verse>
				<verse number="29">А њу ове речи збунише и размишљаше какав би ово поздрав био.</verse>
				<verse number="30">А анђео јој рече. Не бој се, Марија; јер си нашла милост у Бога.</verse>
				<verse number="31">И, ето, зачећеш и родићеш сина, и наденућеш му име Исус.</verse>
				<verse number="32">Овај ће бити велики назваће се син Највишега, и даће му Господ Бог престо Давида, оца његова.</verse>
				<verse number="33">И цареваће у дому Јаковљеву вечно, и царству његову неће бити краја.</verse>
				<verse number="34">А Марија рече анђелу: Како ће то бити кад ја не знам за човека?</verse>
				<verse number="35">А анђео одговори и рече јој: Дух свети доћи ће на тебе, и сила Највишега осениће те. Зато ће се и свето што ће се родити, назвати Син Божји.</verse>
				<verse number="36">И, ето, Јелисавета, рођака твоја, и она заче сина у старости својој, и ово је шести месец њој коју зову нероткињом.</verse>
				<verse number="37">Јер у Бога је све могуће.</verse>
				<verse number="38">А Марија рече: Ево слушкиње Господње; Нека ми буде по речи твојој. И отиде од ње анђео.</verse>
				<verse number="39">А Марија се тих дана подиже и похита у горски крај, у један град Јудин.</verse>
				<verse number="40">И уђу у кућу Захаријину и поздрави Јелисавету.</verse>
				<verse number="41">И кад Јелисавета чу поздрав Маријин, заигра дете у утроби њезиној. И Јелисавета се напуни Духа светога,</verse>
				<verse number="42">и повика из гласа и рече: Благословена си ти међу женама, и благословен је плод утробе твоје!</verse>
				<verse number="43">И откуда мени то да дође и мени мати Господа мога?</verse>
				<verse number="44">Јер, ето, кад дође глас поздрава твога у уши моје, радосно заигра дете у утроби мојој.</verse>
				<verse number="45">И благо оној која верова да ће се извршити што јој је Господ рекао!</verse>
				<verse number="46">А Марија рече: Велича душа моја Господа,</verse>
				<verse number="47">и радује се дух мој Богу, Спаситељу моме,</verse>
				<verse number="48">што погледа на незнатну слушкињу своју. Јер, ето, одсад ће ме блаженом звати сви нараштаји,</verse>
				<verse number="49">што ми велико (дело) учини Силни, чије је име свето</verse>
				<verse number="50">и који је вечно милостив онима који га се боје.</verse>
				<verse number="51">Показа силу мишицом својом, разби поносите у мислима срца њихова,</verse>
				<verse number="52">збаци силне с престола и подиже мале,</verse>
				<verse number="53">гладне напуни блага, а богате отпусти празне.</verse>
				<verse number="54">Прихвати Израиља, слугу свога, да се сети милости</verse>
				<verse number="55">- као што говораше оцима нашим - према Авраму и семену његову до века.</verse>
				<verse number="56">И остаде Марија ко ње око три месеца, па се онда врати кући.</verse>
				<verse number="57">А Јелисавети дође време да роди, и роди сина.</verse>
				<verse number="58">И чуше њени суседи и родбина да јој је Господ учинио велику милост, и радоваху се с њом.</verse>
				<verse number="59">И у осми дан дођоше да обрежу дете, и називаху га, по имену оца његова, Захарија.</verse>
				<verse number="60">Али мати његова рече: Не, него нека буде Јован.</verse>
				<verse number="61">И рекоше јој: Никог нема у родбини твојој који би се тако звао.</verse>
				<verse number="62">И дадоше знак оцу његову, како би он хтео да му буде име.</verse>
				<verse number="63">И заиска таблицу и написа ово: Јован му је име. И зачудише се сви.</verse>
				<verse number="64">И одмах му се отворише уста и језик његов, и говораше и слављаше Бога.</verse>
				<verse number="65">И уђе страх у све њихове суседе, и у свој планини јудејској говорило се о свему овоме.</verse>
				<verse number="66">И сви који чуше, метнуше то у срце своје и говораху: Шта ли ће бити од овог детета? Јер рука Господња беше с њим.</verse>
				<verse number="67">И Захарија, отац његов, напуни се Духа светога и изговори пророчке речи:</verse>
				<verse number="68">Слава Господу, Богу Израиљеву, што походи и избави народ свој,</verse>
				<verse number="69">и подиже нам рог спасења у дому Давида, слуге свога,</verse>
				<verse number="70">као што је говорио устима својих светих пророка од памтивека,</verse>
				<verse number="71">избављење од наших непријатеља и из руку свих који мре на нас,</verse>
				<verse number="72">да учини милост оцима нашим и да се сети свога светога савеза,</verse>
				<verse number="73">заклетве којом се заклео Авраму, оцу нашем, да ће нам дати</verse>
				<verse number="74">да му, избављени из руку непријатељских, без страха служимо</verse>
				<verse number="75">у светлости и праведности правој догод смо живи.</verse>
				<verse number="76">А ти, дете, назваћеш се пророк Највишега; јер ћеш ићи пред Господом да му спремиш путеве,</verse>
				<verse number="77">народ његов да научиш да је спасење у опроштењу греха њихових,</verse>
				<verse number="78">по милостивом срцу Бога нашега, по коме ће нас посетити светлост с висине,</verse>
				<verse number="79">да обасја оне који седе у тами и сену смртном, да упути ноге наше на пут мира.</verse>
				<verse number="80">А дете је расло и јачало је духом. И било је у пустињи док се не показа Израиљу.</verse>
			</chapter>
			<chapter number="2">
				<verse number="1">А у то време изиђе заповест од цара Августа, да се попише сав свет.</verse>
				<verse number="2">Ово је био први попис, кад је Сиријом управљао Квириније.</verse>
				<verse number="3">И иђаху сви да се попишу, сваки у свој град.</verse>
				<verse number="4">Тако отиде и Јосиф из Галилеје, из града Назарета, у Јудеју, у град Давидов који се зове Витлејем, јер је он био из куће и од лозе Давидове,</verse>
				<verse number="5">да се запише с Маријом, женом својом, која је била тешка.</verse>
				<verse number="6">И кад беху онде, дође време да она роди.</verse>
				<verse number="7">И роди сина свога првенца, пови га и метну га у јасле, јер нису имали места у гостионици.</verse>
				<verse number="8">А у томе крају беху пастири у пољу и чуваху ноћу стражу код свога стада.</verse>
				<verse number="9">И приступи им анђео Господњи, и слава Господња обасја их, и уплашише се врло.</verse>
				<verse number="10">А анђео им рече: Не бојте се! Јер, гле, јављам вам велику радост која ће снаћи сав народ:</verse>
				<verse number="11">Данас вам се у граду Давидову родио Спаситељ, Месија и Господ.</verse>
				<verse number="12">И ово ће вам бити знак: наћи ћете дете повијено, где лежи у јаслама.</verse>
				<verse number="13">И уједанпут се с анђелом створи мноштво небеске војске који слављаху Бога и говораху:</verse>
				<verse number="14">Слава Богу на висини, а на земљи мир људима који су по Божјој вољи!</verse>
				<verse number="15">И кад анђели отидоше од њих на небо, пастири говораху један другоме: Па хајдемо до Витлејема, да видимо то што се догодило, што нам каза Господ.</verse>
				<verse number="16">И дођоше брзо, и нађоше Марију и Јосифа, и дете где лежи у јаслама.</verse>
				<verse number="17">А кад (га) видеше, казаше што им је речено за то дете.</verse>
				<verse number="18">И сви који чуше, дивише се томе што им казаше пастири.</verse>
				<verse number="19">А Марија чуваше све ово и размишљаше о томе у срцу своме.</verse>
				<verse number="20">И пастири се вратише славећи и хвалећи Бога за све што чуше и видеше онако како им је казано.</verse>
				<verse number="21">И кад се наврши осам дана за његово обрезање, наденуше му име Исус, као што је рекао анђео пре него што га је мати зачела.</verse>
				<verse number="22">И кад се, по закону Мојсијеву, навршише дани њихова чишћења, донесоше га у Јерусалим да га метну пред Господа,</verse>
				<verse number="23">као што је написано у закону Господњем: Све мушко што отвори материцу, нека се свето Господу назове,</verse>
				<verse number="24">и да принесу жртву, као што је речено у закону Господњем: пар грлица или два голубића.</verse>
				<verse number="25">И, гле, беше у Јерусалиму човек по имену Симеон. Овај човек беше праведан и побожан; чекаше утеху Израиљеву и Дух свети беше на њему.</verse>
				<verse number="26">И беше му прорекао свети Дух, да неће видети смрти док не види Помазаника Господњег.</verse>
				<verse number="27">И нагна га Дух те дође у храм. И кад родитељи унеше дете Исуса да учине с њим по законском обичају,</verse>
				<verse number="28">узе га на своје руке, хвали Бога и рече:</verse>
				<verse number="29">Сад отпушташ, Господе, слугу свога, по речи својој, с миром,</verse>
				<verse number="30">јер видеше очи моје спасење твоје,</verse>
				<verse number="31">што си га спремио пред лицем свих народа;</verse>
				<verse number="32">светлост, да обасја незнабошце, и славу народа твога Израиља.</verse>
				<verse number="33">И отац његов и мати његова чуђаху се томе што се говорило за њега.</verse>
				<verse number="34">И благослови их Симеон и рече Марији, матери његовој: Ево, овај је одређен да многе обори и подигне у Израиљу и да буде знак против кога ће се говорити -</verse>
				<verse number="35">а и теби самој ће мач пробости душу -, да се открију мисли многих срца.</verse>
				<verse number="36">И беше ту нека пророчица Ана, кћи Фануилова, из племена Асирова. Ова беше врло стара - с мужем је живела седам година од свога девојаштва</verse>
				<verse number="37">и (онда) сама, као удовица, до осамдесет и четири године. Није одлазила од храма, где је постом и молитвом Богу служила ноћ и дан.</verse>
				<verse number="38">И баш у тај час приступи она и слављаше Бога, и говораше о њему свима који очекиваху избављење Јерусалима.</verse>
				<verse number="39">И кад свршише све по закону Господњем, вратише се у Галилеју, у свој град Назарет.</verse>
				<verse number="40">А дете је расло и јачало је пунећи се мудрости, и милост Божја беше на њему.</verse>
				<verse number="41">И родитељи његови иђаху сваке године у Јерусалим о празнику пасхе.</verse>
				<verse number="42">И кад му је било дванаест година, отидоше они, по обичају празника, горе.</verse>
				<verse number="43">Кад проведоше дане, и они се вратише, оста дете Исус у Јерусалиму, а родитељи његови не опазише то,</verse>
				<verse number="44">него, мислећи да је с друштвом, отидоше већ дан хода и тражаху га међу сродницима и познаницима.</verse>
				<verse number="45">И кад га не нађоше, вратише се у Јерусалим да га траже.</verse>
				<verse number="46">И после три дана нађоше га где седи у храму, међу учитељима, слушајући их и питајући их.</verse>
				<verse number="47">А сви који га слушаху, дивљаху се његову разуму и одговорима.</verse>
				<verse number="48">И кад га видеше, запрепастише се, и рече му мати његова: Дете, што нам учини то? Ето отац твој и ја тражимо те с болом!</verse>
				<verse number="49">И рече им: Зашто сте ме тражили? Зар нисте знали да мени ваља бити у дому Оца мога?</verse>
				<verse number="50">И они не разумеше речи које им рече.</verse>
				<verse number="51">И сиђе с њима и дође у Назарет и беше им послушан. И мати његова чуваше све ово у срцу своме.</verse>
				<verse number="52">А Исус напредоваше у мудрости и у расту и умилости код Бога и код људи.</verse>
			</chapter>
			<chapter number="3">
				<verse number="1">А у петнаестој години владања цара Тиверија, кад је Понтије Пилат био прокуратор у Јудеји, Ирод тетрарх у Галилеји, и Филип, брат његов, тетрарх у Итуреји и Трахонитиди, Лисанија тетрарх у Авилини,</verse>
				<verse number="2">за првосвештеника Ане и Кајафе - рече Бог Јовану, сину Захаријину, у пустињи.</verse>
				<verse number="3">И прође сву околину јорданску и проповедаше крштење покајања за опроштење греха,</verse>
				<verse number="4">као што је написано у књизи речи Исаије пророка: "Глас онога што виче у пустињи: Приправите пут Господњи, поравните стазе његове!</verse>
				<verse number="5">Све долине нека се испуне, и сва брда и брежуљци нека се сравне са земљом, и што је криво, нека буде право, и храпави путеви нека буду глатки -</verse>
				<verse number="6">и сви ће људи видети спасење Божје".</verse>
				<verse number="7">Говораше, дакле, народу који је излазио да их он крсти: Породи гујини, ко вас научи да бежите од гнева који иде?</verse>
				<verse number="8">Него - родите родове достојне покајања! И не мислите: имамо оца Аврама! Јер вам кажем: Бог може од овога камења подићи децу Авраму!</verse>
				<verse number="9">А већ и секира стоји дрвету код корена; па свако дрво које не рађа добра рода, сече се и у огањ се баца.</verse>
				<verse number="10">И питаше га народ: Ша, дакле, да чинимо?</verse>
				<verse number="11">А он им одговори: Ко има две хаљине, нека да једну ономе који нема; и ко има хране, нека чини исто тако!</verse>
				<verse number="12">А дођоше и цариници да их крсти и рекоше му: Учитељу, шта да чинимо?</verse>
				<verse number="13">А он им рече: Не узимајте више него што вам је заповеђено!</verse>
				<verse number="14">А питаху га и војници: А ми шта да чинимо? И рече им: Никоме не чините силе, никога не опадајте, и будите задовољни платом својом!</verse>
				<verse number="15">А како народ очекиваше (Месију) и размишљаху сви у срцима својим о Јовану: да није он Месија,</verse>
				<verse number="16">одговори Јован свима: Ја вас кршћавам водом; али иде јачи од мене, коме нисам достојан одрешити ремена на обући његовој: тај ће вас крстити Духом светим и огњем.</verse>
				<verse number="17">Он држи лопату у руци својој да очисти гувно своје и скупи пшеницу у житницу своју, а плеву ће сажећи огњем који се не може угасити.</verse>
				<verse number="18">И још много друго шта напомињући, проповедао је народу еванђеље.</verse>
				<verse number="19">А Ирод четвртовласник, кога је он за Иродиаду, жену брата његова, и за сва зла што их је учинио Ирод, корио,</verse>
				<verse number="20">додаде на све још и ово: затвори Јована у тамницу.</verse>
				<verse number="21">А кад се крстио сав народ, па и Исус то учинио и онда се Богу молио, отвори се небо,</verse>
				<verse number="22">Дух свети сиђе на њ у телесном облику као голуб, и чу се глас с неба. Ти си Син мој љубазни, ти си по мојој вољи!</verse>
				<verse number="23">И он, Исус, имао је, кад је почео, око тридесет година, и био је, као што се мислило, син Јосифов, Илијев,</verse>
				<verse number="24">Мататов, Левијев, Мелхијев, Јанејев, Јосифов,</verse>
				<verse number="25">Мататијин, Амосов, Наумов, Еслијев, Нангејев,</verse>
				<verse number="26">Матов, Мататијин, Семеинов, Јосихов, Јодин,</verse>
				<verse number="27">Јоананов, Рисин, Зоровавељов, Салатилов, Ниријев,</verse>
				<verse number="28">Мелхијев, Адијев, Косамов, Елмаданов, Иров,</verse>
				<verse number="29">Исусов, Елиезеров, Јоримов, Мататов, Левијев,</verse>
				<verse number="30">Симеонов, Јудин, Јосифов, Јонамов, Елиакимов,</verse>
				<verse number="31">Мелејин, Менин, Мататин, Натанов, Давидов,</verse>
				<verse number="32">Јесејев, Јовидов, Возов, Салин, Насонов,</verse>
				<verse number="33">Аминадавов, Админов, Арнијев, Есромов, Фаресов, Јудин,</verse>
				<verse number="34">Јаковљев, Исааков, Аврамов, Тарин, Нахоров,</verse>
				<verse number="35">Серухов, Рагавов, Фалеков, Еверов, Салин,</verse>
				<verse number="36">Каинамов, Арфаксадов, Симов, Нојев, Ламехов,</verse>
				<verse number="37">Матусалин, Енохов, Јаредов, Малелеилов, Каинанов,</verse>
				<verse number="38">Еносов, Ситов, Адамов, Божји.</verse>
			</chapter>
			<chapter number="4">
				<verse number="1">А Исус се пун Д уха светога врати с Јордана. И водио га је дух по пустињи</verse>
				<verse number="2">четрдесет дана, а ђаво га је кушао. И не једе ништа тих дана, а кад се они навршише, огладне.</verse>
				<verse number="3">Тада му рече ђаво: Ако си Син Божји, кажи овоме камену да постане хлеб.</verse>
				<verse number="4">А Исус му одговори: Написано је: "Не живи човек само о хлебу".</verse>
				<verse number="5">И одведе га горе и показа му у тренут ока сва царства овога света.</verse>
				<verse number="6">И рече му ђаво: Теби ћу дати сву ову власт и славу њихову, јер је мени предана и дајем је коме хоћу.</verse>
				<verse number="7">Ти, дакле, ако се поклониш преда мном, биће све твоје.</verse>
				<verse number="8">А Исус одговори и рече му: Написано је. "Господу, Богу своме, клањај се и њему јединоме служи".</verse>
				<verse number="9">И одведе га у Јерусалим, постави га на крило од храма, и рече му: Ако си Син Божји, скочи одавде доле;</verse>
				<verse number="10">јер је написано: "Анђелима ће својим заповедити за тебе да те сачувају",</verse>
				<verse number="11">и: "На рукама ће те носити, да не запнеш за камен ногом својом".</verse>
				<verse number="12">А Исусу одговори и рече му: Речено је: "Не кушај Господа, Бога свога".</verse>
				<verse number="13">И кад ђаво сврши сва кушања, отиде од њега за неко време.</verse>
				<verse number="14">И врати се Исус у сили Духа у Галилеју; и глас о њему рашири се по свему ономе крају.</verse>
				<verse number="15">И учаше по синагогама њиховим, и сви га хваљаху.</verse>
				<verse number="16">И дође у Назарет, где је одрастао, и отиде, по своме обичају, у суботни дан у синагогу. И устаде да чита.</verse>
				<verse number="17">И дадоше му књигу пророка Исаије; отвори књигу и нађе место где беше написано:</verse>
				<verse number="18">Дух је Господњи на мени, јер ме је помазао да проповедам еванђеље сиромашнима, послао ме је да јавим заробљенима да ће се отпустити и слепима да ће прогледати, да отпустим потлачене,</verse>
				<verse number="19">да објавим пријатну годину Господњу.</verse>
				<verse number="20">И затвори књигу, даде је слузи и седе, и сви у сингоги гледаху на њ.</verse>
				<verse number="21">И поче им говорити: Данас се испунило ово писмо што сте га чули.</verse>
				<verse number="22">И сви му одобраваху и дивљаху се пријатним речима које излажаху из уста његових, и говораху: Није ли ово син Јосифов?</verse>
				<verse number="23">И рече им: Свакако ћете ми рећи пословицу: Лекару, излечи се сам! Све што смо чули да је било у Кафарнауму, учини и овде, у постојбини својој!</verse>
				<verse number="24">И рече: Заиста, кажем вам: Ниједан пророк није мио у постојбини својој.</verse>
				<verse number="25">Истину вам кажем: Многе удовице беху у Израиљу у време Илијино, кад се небо затвори три године и шест месеци и би велика глад по свој земљи,</verse>
				<verse number="26">и ниједној од њих не би послан Илија до у Сарепту сидонску, жени удовици.</verse>
				<verse number="27">И много је губавих било у Израиљу за пророка Јелисеја, и ниједан се од њих не очисти до Неман Сирац.</verse>
				<verse number="28">И сви се у синагоги напунише гнева кад чуше ово.</verse>
				<verse number="29">Усташе, истераше га напоље из града и одведоше га до ивице брда на коме беше сазидан њихов град, да га баце доле.</verse>
				<verse number="30">Али он прође између њих и оде.</verse>
				<verse number="31">И сиђе у Кафарнаум, град галилејски, и учаше их у суботу.</verse>
				<verse number="32">И дивљаху се науци његовој, јер речи његове беху силне.</verse>
				<verse number="33">И беше у синагоги човек у коме је био дух нечистог демона, и повика из гласа:</verse>
				<verse number="34">Ух, махни нас се, Исусе Назарећанине! Дошао си да нас погубиш. Знам те ко си: светац Божји!</verse>
				<verse number="35">И заповеди му Исус и рече: Умукни и изиђи из њега! И обори га демон на среду и изиђе из њега и ништа му не учини.</verse>
				<verse number="36">И сви се чуђаху, и говораху један другоме: Каква је то реч? Влашћу и силом заповеда нечистим духовима, и излазе!</verse>
				<verse number="37">И глас о њему рашири се по свима околним местима.</verse>
				<verse number="38">Тада оде из синагоге и дође у кућу Симонову. А ташту Симонову беше ухватила велика грозница, и замолише га за њу.</verse>
				<verse number="39">И стаде више ње, заповеди грозници, и пусти је. И одмах устаде и служаше им.</verse>
				<verse number="40">А кад је сунце зашло, сви који су имали болесника од различних болести, довођаху их к њему. А он на сваког од њих меташе руке и исцељиваше их.</verse>
				<verse number="41">А и демони излажаху из многих и викаху: Ти си син Божји! А он их укори и не даде им да говоре; јер су знали да је он Месија.</verse>
				<verse number="42">А кад наста дан, изиђе и отиде на једно пусто место. А народ га је тражио, и дође к њему, и држаху га да не оде од њих.</verse>
				<verse number="43">А он им рече: И другим градовима треба да проповедам радосну вест о царству Божјем, јер сам за то послан.</verse>
				<verse number="44">И проповедао је по синагогама јудејским.</verse>
			</chapter>
			<chapter number="5">
				<verse number="1">А кад га је једанпут народ опколио и слушао реч Божју,а он стајао код Генисаретског језера,</verse>
				<verse number="2">виде два чамца на обали. Рибари беху изишли из њих и испираху мреже.</verse>
				<verse number="3">И уђе у један од чамаца, који је био Симонов, и замоли га да мало одмакне од обале. И седе и учаше народ из чамца.</verse>
				<verse number="4">А кад престаде говорити, рече Симону: Хајде на дубину и баците мреже своје па ловите!</verse>
				<verse number="5">А Симон одговори и рече: Учитељу, сву ноћ смо се трудили и ништа нисмо ухватили; али на твоју реч бацићу мреже.</verse>
				<verse number="6">И кад то учинише, ухватише силну рибу, а мреже им се продераше.</verse>
				<verse number="7">И дадоше знак другима у другом чамцу да дођу да им помогну. И дођоше и напунише оба чамца, скоро да потону.</verse>
				<verse number="8">А кад то виде Симон Петар, припаде ка коленима Исусовим и рече: Иди од мене, Господе, ја сам човек грешан!</verse>
				<verse number="9">Јер и он и сви који беху с њим, дивљаху се лову риба што га уловише,</verse>
				<verse number="10">а тако и Јаков и Јован, синови Зеведејеви, који беху другови Симонови. И рече Исус Симону: Не бој се, одсад ћеш људе ловити.</verse>
				<verse number="11">И извукоше чамце на обалу, оставише све и пођоше за њим.</verse>
				<verse number="12">И кад је био у једном граду, гле, беше онде човек, сав губав. И кад овај виде Исуса, паде ничице и умоли га: Господе, ако хоћеш, можеш ме очистити.</verse>
				<verse number="13">И пружи руку, дохвати га се и рече: Хоћу, очисти се! И одмах отиде губа с њега.</verse>
				<verse number="14">И он му заповеди да ником не каже. Него иди, покажи се свештенику и принеси дар за своје очишћење, како је то заповедио Мојсије, за сведочанство њима.</verse>
				<verse number="15">Али се глас о њему још већма ширио, и силан се народ скупљао да га чује и да их излечи од њихових болести.</verse>
				<verse number="16">А он је живео повучено, по пустим местима, и молио се Богу.</verse>
				<verse number="17">И једнога дана учаше он, и сеђаху онде фарисеји и законици који беху дошли из свију села галилејских и јудејских и из Јерусалима - и сила Господња тераше га да лечи.</verse>
				<verse number="18">И, гле, људи ношаху на одру човека који је био узет, и гледаху да га унесу и метну пред њега.</verse>
				<verse number="19">И како од народа не нађоше куда би га унели, попеше се на кров и спустише га кроз цигле с одром на среду, пред Исуса.</verse>
				<verse number="20">И кад виде веру њихову, рече: Човече, опраштају ти се греси твоји!</verse>
				<verse number="21">А књижевници и фарисеји почеше размишљати: Ко је овај што хули на Бога? Ко може опраштати грехе осим једнога Бога -</verse>
				<verse number="22">А Исус разуме мисли њихове и одговори им: Шта мислите у срцима својим?</verse>
				<verse number="23">Шта је лакше, рећи: Опраштају ти се греси твоји, или рећи: Устани и ходај?</verse>
				<verse number="24">Али да видите да Син човечји има власт опраштати грехе на земљи - рече узетоме - теби говорим. Устани, узми одар свој и иди кући!</verse>
				<verse number="25">И одмах устаде пред њима, узе на чему је лежао и отиде кући својој славећи Бога.</verse>
				<verse number="26">И пренеразише се сви, и слављаху Бога, и напунише се страха и говораху: Чуда се нагледасмо данас!</verse>
				<verse number="27">И после тога изиђе, и виде цариника по имену Левија где седи на царини, и рече му: Хајде за мном!</verse>
				<verse number="28">И остави све, устаде и пође за њим.</verse>
				<verse number="29">И спреми му Левије велику част код своје куће, и беше много цариника и других који беху с њима за трпезом.</verse>
				<verse number="30">А фарисеји и књижевници њихови замераху ученицима његовим: Зашто једете и пијете с цариницма и грешницима?</verse>
				<verse number="31">А Исус им одговори: Не требају здрави лекара, него болесни.</verse>
				<verse number="32">Нисам дошао да позовем праведнике, него грешнике на покајање.</verse>
				<verse number="33">А они му рекоше: Ученици Јованови посте често и моле се Богу, тако и фарисејски, а твоји једу и пију.</verse>
				<verse number="34">А Исус им рече: Зар можете сватове натерати да посте док је младожења с њима -</verse>
				<verse number="35">Него ће доћи дани, и кад се (тада) отме од њих младожења, онда, у те дане, постиће.</verse>
				<verse number="36">А каза им и причу: Нико не дере од нове хаљине да закрпи стару хаљину; иначе ће нову подерати, а старој неће личити закрпа од нове.</verse>
				<verse number="37">И нико не лива ново вино у старе мехове; иначе ће ново вино продерати мехове, и оно ће се пролити, и мехови ће пропасти.</verse>
				<verse number="38">Него ново вино треба ливати у нове мехове.</verse>
				<verse number="39">И нико ко је пио старог, неће новог; јер вели: Старо је боље.</verse>
			</chapter>
			<chapter number="6">
				<verse number="1">А догоди се да је у другопрву суботу ишао кроз усеве, и ученици његови кидаху класје, сатираху их рукама и јеђаху.</verse>
				<verse number="2">А неки од фарисеја рекоше: Што чините што се не сме чинити у суботу?</verse>
				<verse number="3">А Исус им одговори: Зар нисте читали ни то што учини Давид кад огладне он и који беху с њим?</verse>
				<verse number="4">Како уђе у дом Божји, узе постављене хлебове и једе и даде и својој пратњи, а које могу јести само свештеници?</verse>
				<verse number="5">И рече им: Господар је од суботе Син човечји.</verse>
				<verse number="6">А једне друге суботе уђе у синагогу и учаше. И беше онде човек коме десна рука беше сува.</verse>
				<verse number="7">А књижевници и фарисеји мотраху на њега неће ли у суботу лечити, да би га могли оптужити.</verse>
				<verse number="8">А он је знао мисли њихове, и рече човеку са сувом руком: Устани и стани на среду! А он устаде и стаде.</verse>
				<verse number="9">И Исус им рече: Питам вас: Ваља ли у суботу добро чинити или зло, живот спасти или погубити -</verse>
				<verse number="10">И погледа унаоколо на све њих и рече му: Пружи руку! А он учини тако, и рука његова поста опет здрава.</verse>
				<verse number="11">А они се напунише беса, и договараху се шта би учинили Исусу.</verse>
				<verse number="12">Тих дана изиђе на гору да се помоли Богу, и проведе сву ноћ у молитви Божјој.</verse>
				<verse number="13">А кад би дан, дозва ученике своје и изабра из њих дванаесторицу, које и апостолима назва:</verse>
				<verse number="14">Симона, кога назва Петром, и Андрију, брата његова, Јакова и Јована, Филипа и Вартоломеја,</verse>
				<verse number="15">Матеја и Тому, Јакова Алфејева и Симона који се зове Зилот,</verse>
				<verse number="16">Јуду Јаковљева и Јуду Искариотског, који поста издајник.</verse>
				<verse number="17">И сиђе с њима и стаде на једном равном месту. И (око њега беше) велика гомила ученика његових и силан народ из све Јудеје, Јерусалима и приморја тирског и сидонског,</verse>
				<verse number="18">који дођоше да га чују и да се исцељују од својих болести. И које мучаху нечисти духови, исцељиваху се.</verse>
				<verse number="19">И сав је народ тражио да га се дотакне, јер из њега излажаше сила и исцељиваше их све.</verse>
				<verse number="20">И подиже очи своје на ученике своје и рече: Благо вама сиромашнима, јер је ваше царство Божје!</verse>
				<verse number="21">Благо вама који сте сад гладни, јер ћете се наситити! Благо вама који сада плачете, јер ћете се смејати!</verse>
				<verse number="22">Благо вама кад омрзну на вас људи, и кад вас истерају и стану ружити и разгласе име ваше као зло због Сина човечјег!</verse>
				<verse number="23">Радујте се у тај дан и играјте, јер, гле, велика је плата ваша на небу - јер су тако чинили оцеви њихови пророцима!</verse>
				<verse number="24">Али тешко вама богатима, јер сте већ примили утеху своју!</verse>
				<verse number="25">Тешко вама који сте сад сити, јер ћете гладовати! Тешко вама који се сад смејете, јер ћете туговати и плакати!</verse>
				<verse number="26">Тешко вама кад вам стану сви људи ласкати - јер су тако чинили оцеви њихови лажним пророцима!</verse>
				<verse number="27">Него вама говорим који слушате: Љубите непријатеље своје, добро чините онима који на вас мрзе,</verse>
				<verse number="28">благосиљајте оне који вас куну, молите се Богу за оне који вам чине зло!</verse>
				<verse number="29">Ко те удари по (једном) образу, окрени му и други, и који хоће да ти узме огртач, не крати му ни хаљине.</verse>
				<verse number="30">Свакоме који иште у тебе, подај, и од онога који узме твоје, не ишти натраг.</verse>
				<verse number="31">И како хоћете да чине вама људи, чините тако и ви њима.</verse>
				<verse number="32">И ако љубите само оне који вас љубе, каква вам је хвала? Јер и грешници љубе оне који њих љубе.</verse>
				<verse number="33">И ако чините добро (само) онима који вама добро чине, каква вам је хвала? Исто тако чине и грешници.</verse>
				<verse number="34">И ако дајете у зајам (само) онима од којих се надате да ћете натраг добити, каква вам је хвала? И грешници дају у зајам грешницима, да им се исто толико врати.</verse>
				<verse number="35">Не - него љубите непријатеље своје, чините добро и дајите у зајам ничему се не надајући, и биће плата ваша велика, и бићете синови Највишњега, јер је он добар (и) неблагодарнима и злима.</verse>
				<verse number="36">Будите милостиви као што је милостив Отац ваш.</verse>
				<verse number="37">И не судите, па вам неће судити. И не осуђујте, па нећете бити осуђени. Опраштајте, и опростиће вам се.</verse>
				<verse number="38">Дајите, и даће вам се. Меру добру, набијену, стресену, препуну даће вам у наручје ваше; јер каквом мером мерите, онаком ће вам се вратити.</verse>
				<verse number="39">А каза им и причу: Зар може слепац слепца водити? Неће ли обојица пасти у јаму?</verse>
				<verse number="40">Нема ученика над учитеља, него и кад се сасвим изучи, биће као учитељ његов.</verse>
				<verse number="41">А што видиш трун у оку брата свога, а брвна у своме оку не осећаш?</verse>
				<verse number="42">Како можеш рећи брату своме: Брате, дај да извадим трун који је у оку твоме, а сам не видиш брвна у своме оку? Претворицо, извади прво брвно из ока свога, па онда можеш гледати како ћеш да извадиш трун који је у оку брата твога.</verse>
				<verse number="43">Јер нема добра дрвета да рађа зао род, а ни зла дрвета да рађа добар род.</verse>
				<verse number="44">Јер се свако дрво по своме роду познаје. Смокве се не беру с трња, нити се грожђе бере с купине.</verse>
				<verse number="45">Добар човек из добре ризнице срца свога износи добро, а зао из зле износи зло. Јер уста његова говоре оно чега је срце његово пуно.</verse>
				<verse number="46">А што ме зовете: Господе, Господе!, а не чините што ја говорим?</verse>
				<verse number="47">Сваки који долази к мени и слуша речи моје и извршује их, казаћу вам какав је:</verse>
				<verse number="48">Он је као човек који гради кућу, па ископа дубоко и удари темељ на камену. А кад дођоше воде, навали река на ту кућу, и не може је покренути, јер беше добро саграђена.</verse>
				<verse number="49">А који је чуо и није извршио, тај је као човек који је начинио кућу на земљи, без темеља, на коју навали река, и одмах се сруши, и страшан беше пад те куће.</verse>
			</chapter>
			<chapter number="7">
				<verse number="1">Пошто је свршио све своје речи пред народом, дође у Кафарнаум.</verse>
				<verse number="2">А слуга једнога капетана, кога је овај веома ценио, беше болестан, на умору.</verse>
				<verse number="3">И кад чу за Исуса, посла к њему старешине јудејске, молећи га да дође и да излечи слугу његова.</verse>
				<verse number="4">А кад ови дођоше к Исусу, мољаху га врло и рекоше: Заслужио је да му то учиниш;</verse>
				<verse number="5">јер воли наш народ и подигао нам је синагогу.</verse>
				<verse number="6">И Исус пође с њима. А кад већ није био далеко од куће, посла капетан пријатеље и рече му: Господе, не труди се! Јер нисам достојан да уђеш под мој кров.</verse>
				<verse number="7">Зато ни себе не држах за достојна да ти дођем, него реци само једну реч, и оздравиће слуга мој.</verse>
				<verse number="8">Јер и ја сам човек под влашћу, и имам под собом војника, па кажем овоме: Иди!, и иде; и другоме: Дођи!, и дође; и слузи своме: Учини то!, и учини.</verse>
				<verse number="9">А кад Исус чу то, зачуди му се, окрену се народу који је ишао за њим и рече: Кажем вам: Ни у Израиљу толике вере не нађох!</verse>
				<verse number="10">И кад се послани вратише у кућу, нађоше слугу здрава.</verse>
				<verse number="11">Потом иђаше у град који се зове Наин, и с њим иђаху ученици његови и много народа.</verse>
				<verse number="12">А кад се приближи вратима градским, гле, изношаху мртваца, јединца сина матере његове, која је била удовица. И с њом беше много народа из града.</verse>
				<verse number="13">И кад је Господ виде, сажали му се за њом и рече јој: Не плачи!</verse>
				<verse number="14">И приступи, прихвати за сандук - а носиоци стадоше - и рече: Младићу, теби говорим, устани!</verse>
				<verse number="15">И мртвац седе и стаде говорити, и даде га матери његовој.</verse>
				<verse number="16">И страх обузе све, и слављаху Бога говорећи: Велик се пророк појави међу нама, и: Бог је походио народ свој.</verse>
				<verse number="17">И рашири се глас овај о њему по свој Јудеји и по свој околини.</verse>
				<verse number="18">И јавише Јовану ученици његови за све ово. Тада Јован дозва двојицу од својих ученика,</verse>
				<verse number="19">посла их Господу и рече: Јеси ли ти онај који треба да дође, или другога да чекамо?</verse>
				<verse number="20">А људи дођоше к њему и рекоше: Јован Крститељ посла нас к теби и вели: Јеси ли ти онај који треба да дође, или другог да чекамо?</verse>
				<verse number="21">У тај час излечи многе од болести, мука и злих духова, и многим слепима поклони вид.</verse>
				<verse number="22">И одговори им: Идите и кажите Јовану што видесте и чусте: слепи прогледају, хроми ходе, губави се чисте, глуви чују, мртви устају, сиромашнима се проповеда еванђеље.</verse>
				<verse number="23">И благо ономе који се не саблазни о мене!</verse>
				<verse number="24">А кад Јованови посланици отидоше, поче народу говорити о Јовану: Шта сте изишли у пустињу да видите? Трску коју љуља ветар?</verse>
				<verse number="25">Него шта сте изишли да видите? Човека у меке хаљине обучена? Ето, који господске хаљине носе и у сластима живе, по царским су дворовима.</verse>
				<verse number="26">Него шт сте изишли да видите? Пророка? Да, кажем вам, и више од пророка!</verse>
				<verse number="27">Ово је онај за кога је написано: "Ето шаљем гласника свога пред тобом, који ће приправити пут твој пред тобом".</verse>
				<verse number="28">Кажем вам: Међу рођенима од жена нема већега од Јована, а најмањи у царству Божјем већи је од њега.</verse>
				<verse number="29">И сав народ који га је чуо и цариници оправдаше Бога и крстише се крштењем Јовановим.</verse>
				<verse number="30">А фарисеји и законици одбацише што јеБог хтео с њима, и не хтеше да их он крсти.</verse>
				<verse number="31">Какви ћу, дакле, казати да су људи овога рода, и коме су слични?</verse>
				<verse number="32">Они су као деца која седе на тргу и једно другом довикују: Свирасмо вам, и не играсте; кукасмо, и не плакасте.</verse>
				<verse number="33">Јер дође Јован Крститељ, нити је јео хлеба нити је пио вина - и кажете: Демон је у њему.</verse>
				<verse number="34">Дође Син човечји, и једе и пије - и кажете: Гле човека изелице и пијанице, друга цариницима и грешницма!</verse>
				<verse number="35">Али оправдаше мудрост сва њезина деца.</verse>
				<verse number="36">А један га фарисеј мољаше да би ручао у њега. И уђе у кућу фарисејеву и леже за трпезу.</verse>
				<verse number="37">И, гле, једна грешница у граду дозна да је он за трпезом у кући фарисејевој, и донесе у суду од алавастра мира</verse>
				<verse number="38">и стаде састраг, код ногу његових, и плакаше, и поче сузама квасити ноге његове и косом од главе своје отираше их, и љубљаше ноге његове и мазаше их миром.</verse>
				<verse number="39">А кад то виде фарисеј који га је позвао, рече у себи. Да је он пророк, знао би ко је и каква је то жена што га се дотиче: да је грешница.</verse>
				<verse number="40">А Исус му рече: Симоне, имам нешто да ти кажем. А он: Учитељу, кажи! Рече:</verse>
				<verse number="41">Двојица беху дужни једноме зајмодавцу; један беше дужан пет стотина динара, а други педесет.</verse>
				<verse number="42">Како нису имали да врате, поклони он обојици. Који ће га, дакле, од њих већма љубити?</verse>
				<verse number="43">А Симон одговори: Мислим онај коме је више поклонио. А он му рече: Право си судио.</verse>
				<verse number="44">И окренувши се жени, рече Симону: Видиш ли ову жену? Ја уђох у твоју кућу; ниси ми дао воде за ноге - а она сузама обли ноге моје и косом својом убриса их.</verse>
				<verse number="45">Ниси ме пољубио - а она, откако уђох, не преста љубити ми ногу.</verse>
				<verse number="46">Ниси помазао уљем главу моју - а она миром помаза ноге моје.</verse>
				<verse number="47">Зато ти кажем: Опраштају јој се греси многи, јер је велику љубав имала; а коме се мало опрашта, малу љубав има.</verse>
				<verse number="48">А њој рече: опраштају ти се греси твоји!</verse>
				<verse number="49">И који с њим беху за трпезом, стадоше у себи говорити: Ко је овај што и грехе опрашта -</verse>
				<verse number="50">А жени рече: Вера твоја поможе ти, иди с миром!</verse>
			</chapter>
			<chapter number="8">
				<verse number="1">После тога иђаше он по градовима и селима и проповедаше еванђеље о царству Божјем. А с њим иђаху и дванаесторица,</verse>
				<verse number="2">и још неке жене које беху излечене од злих духова и болести, Марија која се звала Магдалина, из које седам демона изиђе,</verse>
				<verse number="3">и Јована, жена Хузе, управитеља Иродова, и Сусана, и многе друге, које су им служиле својим имањем.</verse>
				<verse number="4">А кад се сабра много народа и долажаху к њему из свију градова, каза у причи:</verse>
				<verse number="5">Изиђе сејач да сеје семе своје. И кад сејаше, једно паде крај пута, и погази се, и птице небеске позобаше га.</verse>
				<verse number="6">Друго паде на камен, и кад изниче, осуши се, јер није имало влаге.</verse>
				<verse number="7">Треће паде у трње, и узрасте с њиме и трње и удави га.</verse>
				<verse number="8">Четврто паде на добру земљу, и изниче и донесе рода сто пута више. Кад је ово рекао, повика: Ко има уши да чује, нека чује!</verse>
				<verse number="9">А ученици његови питаху га шта значи ова прича.</verse>
				<verse number="10">А он рече: Вама је дано да знате тајне царства Божјег, а осталима (се оне казују) само у причама, да гледају, па ипак не виде, чују, и не разумеју.</verse>
				<verse number="11">А прича ово значи: Семе је реч Божја.</verse>
				<verse number="12">Они крај пута, то су они који су чули; (али) онда долази ђаво и узима реч из срца њихова, да не би веровали и спасли се.</verse>
				<verse number="13">Они на камену, (то су они) који реч, кад је чују, с радошћу примају; али немају корена, за неко време верују и, кад дође време кушања, отпадну.</verse>
				<verse number="14">Које у трње паде, то су они који су чули, али их у животу угуше бриге, богатство и сласти живота и не доносе зрела рода.</verse>
				<verse number="15">А оно на доброј земљи, то су они који су чули реч и држе је у племениту и добру срцу и доносе род са стрпљивошћу.</verse>
				<verse number="16">А нико не пали жишка да га поклопи судом или да га метне под одар, него га меће на светњак, да они који улазе, виде светлост.</verse>
				<verse number="17">Јер нема ништа тајно, што неће бити јавно, ни сакривено, што се неће дознати и на видело изићи.</verse>
				<verse number="18">Пазите, дакле, како чујете! Јер ко има, даће му се, а ко нема, узеће се од њега и оно што мисли да има.</verse>
				<verse number="19">А дођоше к њему мати и браћа његова, и од народа нису могли да дођу до њега.</verse>
				<verse number="20">И јавише му: Мати твоја и браћа твоја стоје напољу и хоће да те виде.</verse>
				<verse number="21">А он им одговори: Мати моја и браћа моја су они који слушају и извршују реч Божју.</verse>
				<verse number="22">А једнога дана уђе он с ученицима својим у чамац, и рече им: Да пређемо на другу страну језера. И пођоше.</verse>
				<verse number="23">А кад иђаху, он заспа. И подиже се олуја на језеру, и чамац се њихов поче пунити воде и беху у опасности.</verse>
				<verse number="24">И приступише и пробудише га говорећи: Учитељу, учитељу, пропадосмо! А он устаде, заповеди ветру и валовима, и престадоше, и наста тишина.</verse>
				<verse number="25">И рече им: Где је вера ваша? А они се поплашише и чуђаху се говорећи један другоме: Па ко је овај да и ветровима и води заповеда, и слушају га?</verse>
				<verse number="26">И дођоше у земљу герасинску, која је према Галилеји.</verse>
				<verse number="27">И кад изиђе на суво, срете га један човек из града, у коме беху демони. Дуго се времена није облачио у хаљине и није живео у кући, него у гробовима.</verse>
				<verse number="28">А кад виде Исуса, повика, паде пред њега и викну: Махни ме се, Исусе, Сине Бога највишега! Молим те, не мучи ме!</verse>
				<verse number="29">Беше, наиме, заповедио нечистоме духу да изиђе из човека. Јер га је одавно ухватио, и кад би му свезали руке и ноге и чували га, раскинуо би свезе и демон би га гонио у пустињу.</verse>
				<verse number="30">И Исус га запита: Како ти је име? А он рече: Легион - јер многи демони беху ушли у њега.</verse>
				<verse number="31">И мољаху га да им не заповеди да иду у бездан.</verse>
				<verse number="32">А пасао је онде, по гори, велик чопор свиња. И мољаху га да им допусти да уђу у њих. И допусти им.</verse>
				<verse number="33">Тада демони изиђоше из човека и уђоше у свиње, и навали чопор са стрмени у језеро и утопи се.</verse>
				<verse number="34">А кад свињари видеше шта би, побегоше и јавише у граду и по мајурима.</verse>
				<verse number="35">И изиђоше људи да виде шта је било, и дођоше к Исусу, и нађоше човека из кога беху изишли демони, где седи обучен и паметан код ногу Исусових; и уплашише се.</verse>
				<verse number="36">А они који су видели, казаше им како се излечи бесни.</verse>
				<verse number="37">И замоли га сав народ из околине герасинске, да оде од њих, јер се беху јако уплашили. А он уђе у чамац и отиде натраг.</verse>
				<verse number="38">А човек из кога изиђоше демони, мољаше га да би био с њим. Али он га отпусти и рече:</verse>
				<verse number="39">Врати се кући, и казуј шта ти учини Бог. И отиде и причаше по свему граду шта му учини Исус.</verse>
				<verse number="40">А кад се Исус врати, срете га народ, јер га сви очекиваху.</verse>
				<verse number="41">И, гле, дође човек по имену Јаир, који је био старешина у синагоги. Паде пред ноге Исусове и мољаше га да дође у кућу његову,</verse>
				<verse number="42">јер у њега беше јединица кћи од неких дванаест година, и била је на умору. А кад је он ишао намо, тискао се народ око њега.</verse>
				<verse number="43">И жена нека која је дванаест година патила од течења крви и коју нико није могао излечити,</verse>
				<verse number="44">приступи састраг и дотаче се скута од хаљине његове, и одмах јој преста тећи крв.</verse>
				<verse number="45">И рече Исус: Ко ме се дотаче? А кад сви одрицаху, рече Петар: Учитељу, народ је око тебе и гура те.</verse>
				<verse number="46">А Исус рече: Неко ме се дотаче; јер ја осетих силу где изиђе из мене.</verse>
				<verse number="47">А кад жена виде да не оста неопажена, приступи дркћући, паде пред њега и каза пред свим народом зашто га се дотаче и како одмах оздрави.</verse>
				<verse number="48">А он јој рече: Кћери моја, вера твоја поможе ти; иди с миром!</verse>
				<verse number="49">Док он још говораше, дође неко из куће архисинагогове и рече: Твоја је кћи умрла, не труди више учитеља.</verse>
				<verse number="50">А кад Исус чу, рече му: Не бој се! Само веруј, и спашће се.</verse>
				<verse number="51">И кад дође у кућу, не даде никоме да уђе с њим осим Петру, Јовану и Јакову, и девојчину оцу и матери.</verse>
				<verse number="52">А сви плакаху и јаукаху за њом. А он рече: Не плачите; није умрла, него спава.</verse>
				<verse number="53">И подсмеваху му се, знајући да је умрла.</verse>
				<verse number="54">А он је узе за руку и повика: Девојко, устани!</verse>
				<verse number="55">И поврати се дух њен, и одмах уста; и заповеди да јој даду да једе.</verse>
				<verse number="56">И запрепастише се њени родитељи. А он им заповеди да никоме не казују што се догодило.</verse>
			</chapter>
			<chapter number="9">
				<verse number="1">И сазва дванаесторицу и даде им силу и власт над свим демонима и да исцељују од болести.</verse>
				<verse number="2">И посла их да проповедају царство Божје и да лече.</verse>
				<verse number="3">И рече им: Ништа не узмите на пут, ни штапа, ни торбе, ни хлеба, ни новаца, нити по две хаљине да имате.</verse>
				<verse number="4">И у коју кућу уђете, онде останите и оданде идите даље.</verse>
				<verse number="5">И који год вас не приме, изиђите из града онога и отресите прах с ногу својих за сведочанство против њих.</verse>
				<verse number="6">Тада изиђоше и иђаху по селима и проповедаху еванђеље и исцељиваху свагда.</verse>
				<verse number="7">А тетрарх Ирод чу све што се догађало и био је у великој забуни, јер су неки говорили: Јован је устао из мртвих,</verse>
				<verse number="8">други: Илија се јавио, а трећи: Устао је један од старих пророка.</verse>
				<verse number="9">А Ирод рече: Јована сам посекао; али ко је овај о коме ја тако шта слушам? И желео је да га види.</verse>
				<verse number="10">А апостоли се вратише и казаше му шта су све починили. И узе их и повуче се у самоћу, према граду који се звао Витсаида.</verse>
				<verse number="11">А народ дозна и пође за њим. А он их прими и говораше им о царству Божјем, и исцељиваше оне који требаху исцељивања.</verse>
				<verse number="12">А дан поче нагињати. Тада приступише дванаесторица и рекоше му: Отпусти народ, нека иде у околна села и мајуре да нађу крова и хране, јер смо овде у пустом крају.</verse>
				<verse number="13">А он им рече: Подајте им ви да једу! А они рекоше: У нас нема више од пет хлебова и две рибе; морали би ићи да купимо за сав овај народ јела.</verse>
				<verse number="14">А беше око пет хиљада људи. И рече ученицима својим: Посадите их на гомиле по педесет.</verse>
				<verse number="15">И учинише тако и посадише све.</verse>
				<verse number="16">А он узе оних пет хлебова и две рибе, погледа на небо, благослови их и изломи, и даваше ученицима да раздају народу.</verse>
				<verse number="17">И једоше и наситише се сви; и накупише комада што им претече, дванаест котарица.</verse>
				<verse number="18">И кад се једанпут мољаше Богу сам, беху с њим ученици, и упита их: Шта говори народ, ко сам ја?</verse>
				<verse number="19">А они одговорише: Јован Крститељ, други говоре да си Илија, а трећи веле да је устао који од старих пророка.</verse>
				<verse number="20">И рече им: А шта ви велите, ко сам ја - А Петар одговори: Месија Божји.</verse>
				<verse number="21">А он им запрети и заповеди да никоме не казују тога.</verse>
				<verse number="22">И рече: Сину човечјем ваља много пострадати, старешине, првосвештеници и књижевници одбациће га, убиће га и трећи дан ће устати.</verse>
				<verse number="23">А свима говораше: Ко хоће да иде за мном, нека се одрече себе и узме крст свој сваки дан и иде за мном.</verse>
				<verse number="24">Јер ко хоће да спасе живот свој, изгубиће га; а ко изгуби живот свој за мене, тај ће га спасти.</verse>
				<verse number="25">Јер шта вреди човеку да придобије сав свет, а себе изгуби или себи науди?</verse>
				<verse number="26">Јер ко се постиди мене и мојих речи, тога ће се постидети и Син човечји кад дође у слави својој, Очиној и светих анђела.</verse>
				<verse number="27">А истину вам кажем: Има неких међу овима што стоје овде, који неће окусити смрти док не виде царства Божјег!</verse>
				<verse number="28">А кад прође око осам дана после ових речи, узе Петра, Јована и Јакова и попе се на гору да се помоли Богу.</verse>
				<verse number="29">И кад се молио, постаде лице његово друкчије, а одело његово бело и сјајно.</verse>
				<verse number="30">И, гле, два човека говораху с њим: Мојсије и Илија.</verse>
				<verse number="31">Ови се показаше у слави и говораху о његовој смрти која га је чекала у Јерусалиму.</verse>
				<verse number="32">А Петар и његови другови спаваху дубоким сном. А кад се пробудише, видеше славу његову и два човека који с њим стајаху.</verse>
				<verse number="33">И кад се они одвајаху од њега, рече Петар Исусу: Учитељу, добро нам је овде бити. Да начинимо три сенице: једну теби, једну Мојсију, и једну Илији - али није знао шта говори.</verse>
				<verse number="34">А док он то говораше, дође облак и заклони их. И уплашише се кад уђоше у облак.</verse>
				<verse number="35">И чуше глас из облака: Ово је Син мој избрани, њега слушајте!</verse>
				<verse number="36">И кад се глас чу, нађе се Исус сам. А они ћутаху и у оне дане не казаше никоме ништа од онога што су видели.</verse>
				<verse number="37">А кад другога дана сиђоше с горе, срете га многи народ.</verse>
				<verse number="38">И, гле, један човек из народа повика: Учитељу, молим те, погледај на сина мога, јер ми је јединац!</verse>
				<verse number="39">И, ето, хвата га дух, и уједанпут виче; и ломи га с пеном, и једва одлази од њега и сатире га.</verse>
				<verse number="40">И молио сам ученике твоје да га истерају, па не могоше.</verse>
				<verse number="41">А Исус одговори: О роде неверни и наопаки, докле ћу бити с вама и трпети вас? Доведи сина свога овамо!</verse>
				<verse number="42">И док је још ишао к њему, обори га демон и изломи. А Исус запрети нечистоме духу, излечи дечка и даде га оцу његову.</verse>
				<verse number="43">И сви се дивљаху величини Божјој. А кад се сви чуђаху свему што је он чинио, рече ученицима својим:</verse>
				<verse number="44">Ви метните у уши своје ове речи. Син човечји предаће се у руке човечје.</verse>
				<verse number="45">Али они не разумеше ове речи; беше сакривена од њих, па је нису разумели, а бојаху се да га запитају за ову реч.</verse>
				<verse number="46">И почеше размишљати ко би био највећи међу њима.</verse>
				<verse number="47">А Исус, знајући мисли срца њихових, узе једно дете за руку, метну га поред себе</verse>
				<verse number="48">и рече им: Ко прими ово дете у име моје, мене прима; а ко мене прими, прима онога који ме је послао. Јер који је међу свима вама најмањи, тај је највећи.</verse>
				<verse number="49">А Јован одговори: Учитељу, видесмо једнога где твојим именом тера напоље демоне, и забранисмо му, јер не иде с нама за тобом.</verse>
				<verse number="50">А Исус му рече: Не браните (му)! Јер ко није против вас, за вас је.</verse>
				<verse number="51">А кад се навршише дани његова узимања на небо, намери он чврсто да иде у Јерусалим.</verse>
				<verse number="52">И посла гласнике пред собом, и они отидоше и дођоше у једно самарјанско село да му спреме где ће ноћити.</verse>
				<verse number="53">И не примише га, јер је ишао у Јерусалим.</verse>
				<verse number="54">А кад то видеше ученици Јаков и Јован, рекоше: Господе, хоћеш ли да кажемо да огањ сиђе с неба и да их уништи као и Илија што учини?</verse>
				<verse number="55">А он се окрену и укори их и рече: Зар не знате каквога сте духа? Син човечји није дошао да уништи људске животе, него да их спасе.</verse>
				<verse number="56">И отидоше у друго село.</verse>
				<verse number="57">И кад иђаху путем, рече му неко: Ја ћу за тобом куд год ти идеш.</verse>
				<verse number="58">А Исус му рече: Лисице имају јаме и птице небеске гнезда, а Син човечји нема где главе наслонити.</verse>
				<verse number="59">А једноме другом рече: Хајде за мном! А овај рече: Допусти ми да најпре одем и укопам оца свога.</verse>
				<verse number="60">А он му рече: Остави нека мртви укопавају своје мртваце, а ти иди и јављај царство Божје!</verse>
				<verse number="61">А рече и трећи: Ја ћу за тобом, Господе; али ми најпре допусти да се опростим са својим домаћима.</verse>
				<verse number="62">А Исус му рече: Ниједан није за царство Божје који метне руку на плуг па се осврће натраг.</verse>
			</chapter>
			<chapter number="10">
				<verse number="1">Потом изабра Господ друге, седамдесеторицу, и посла их по двојицу пред собом у сваки град и место куда је сам мислио доћи.</verse>
				<verse number="2">И рече им: Жетве је много, а радника мало. Молите се, дакле, господару од жетве да пошаље радника на жетву своју.</verse>
				<verse number="3">Идите! Ето, ја вас шаљем као јагањце међу вукове.</verse>
				<verse number="4">Не носите кесе, ни торбе, ни обуће; и никога не поздрављајте на путу.</verse>
				<verse number="5">У коју кућу уђете - прво реците: Мир кући овој!</verse>
				<verse number="6">И ако тамо буде син мира, остаће на њему мир ваш; а ако не, вратиће се к вама.</verse>
				<verse number="7">У тој кући останите и једите и пијте што имају; јер је радник достојан своје плате. Не прелазите из куће у кућу.</verse>
				<verse number="8">И у који град дођете, и приме вас, једите што се донесе пред вас.</verse>
				<verse number="9">Исцељујте болеснике у њему и говорите им: Приближило вам се царство Божје!</verse>
				<verse number="10">А који град уђете и не приме вас, изиђете на путеве његове и реците:</verse>
				<verse number="11">И прах који је од града вашег прионуо за ноге наше, отресамо вам. Али то знајте, да се прибижило царство Божје!</verse>
				<verse number="12">Кажем вам, да ће Содому лакше бити у онај дан него ли граду томе.</verse>
				<verse number="13">Тешко теби, Хоразине, тешко теби, Витсаидо! Јер да су у Тиру и Сидону била чудеса која су била у вама, давно би се, у врећи и пепелу седећи, покајали!</verse>
				<verse number="14">Али Тиру и Сидону биће лакше на суду него вама.</verse>
				<verse number="15">И ти, Кафарнауме, зар ћеш се до неба подићи? До ада ћеш се срушити!</verse>
				<verse number="16">Ко вас слуша, мене слуша, и ко вас одбацује, мене одбацује, а ко одбацује мене, одбацује онога који је мене послао.</verse>
				<verse number="17">А седамдесеторица се вратише с радошћу и говораху: Господе, и демони нам се покоравају у име твоје.</verse>
				<verse number="18">А он им рече: Видех сотону где спаде с неба као муња.</verse>
				<verse number="19">Ето дадох вам власт да стајете на змије и скорпије, и на сваку силу непријатељску, и ништа вам неће наудити.</verse>
				<verse number="20">Али се не радујете томе што вам се духови покоравају, него се радујете што су ваша имена написана на небесима!</verse>
				<verse number="21">У тај час обрадова се у Духу светоме и рече: Хвалим те, Оче, Господе неба и земље, што си ово сакрио од мудрих и паметних, а показао си простима. Да, Оче, јер је тако била воља твоја.</verse>
				<verse number="22">Све је мени предао отац мој, и нико не зна ко је Син, само Отац, ни ко је Отац, само Син, и коме Син хоће да покаже.</verse>
				<verse number="23">И окрену се само ученицима и рече: Благо очима које виде што ви видите!</verse>
				<verse number="24">Јер вам кажем: Многи пророци и цареви желели су да виде што ви видите, и нису видели, и да чују што ви чујете, и нису чули.</verse>
				<verse number="25">И, гле, устаде један законик да га куша и рече: Учитељу, шта ми ваља чинити да добијем живот вечни?</verse>
				<verse number="26">А он му рече: Шта је написано у закону? Како читаш?</verse>
				<verse number="27">А он одговори: "Љуби Господа, Бога свога, свим срцем својим, свом душом својом, свом снагом својом и свим умом својим" и "ближњега свога као самога себе".</verse>
				<verse number="28">Рече му: Право си одговорио; то чини и бићеш жив!</verse>
				<verse number="29">А овај се хтеде оправдати и рече Исусу. А ко је мој ближњи?</verse>
				<verse number="30">А Исус одговори и рече: један човек силажаше из Јерусалима у Јерихон, па га ухватише разбојници. Ови га сукобише, избише, оставише пола мртва и отидоше.</verse>
				<verse number="31">А случајно силажаше тим путем један свештеник, виде га и прође.</verse>
				<verse number="32">Исто тако дође до тога места и један левит, виде га и прође.</verse>
				<verse number="33">А Самарјанин неки, путујући, дође до њега, и кад га виде, сажали му се.</verse>
				<verse number="34">И приступи, зали му ране уљем и вином и зави их, па га посади на своје живинче, доведе га у гостионицу и постара се за њега.</verse>
				<verse number="35">Сутрадан извади два динара, даде их крчмару и рече: Гледај га, и што више потрошиш, ја ћу ти, кад се вратим, платити.</verse>
				<verse number="36">Шта мислиш, који је од ове тројице био ближњи ономе што су га ухватили разбојници?</verse>
				<verse number="37">А он рече: Онај који се смиловао на њега. Тада му рече Исус: Иди и ти и чини тако.</verse>
				<verse number="38">А кад путоваху, дође он у једно село. И жена нека, по имену Марта, прими га у своју кућу.</verse>
				<verse number="39">У ње беше сестра, по имену Марија, која седе код ногу Господњих и слушаше речи његове.</verse>
				<verse number="40">А Марта се трудила да га што боље угости. И приступи и рече: Господе, зар не мариш што ме моја сестра саму остави да служим? Реци јој, дакле, да ми помогне.</verse>
				<verse number="41">А Господ јој одговори: Марта, Марта, бринеш се и трудиш се много,</verse>
				<verse number="42">а једно је потребно. Марија је изабрала добри део, који се неће узети од ње.</verse>
			</chapter>
			<chapter number="11">
				<verse number="1">И кад се мољаше Богу на једном месту, па преста, рече му један од његових ученика: Господе, научи нас молити се Богу, као што је и Јован научио своје ученике.</verse>
				<verse number="2">А он им рече: Кад се молите Богу, говорите: Оче, да се свети име твоје! Да дође царство твоје!</verse>
				<verse number="3">Хлеб наш потребни даји нам сваки дан!</verse>
				<verse number="4">И опрости нам грехе наше, јер и ми опраштамо свакоме своме дужнику! И не наведи нас у искушење!</verse>
				<verse number="5">И рече им: Који од вас има пријатеља, и оде му у поноћи и каже му: Пријатељу, узајми ми три хлеба,</verse>
				<verse number="6">јер ми дође пријатељ с пута, и немам шта да му изнесем -</verse>
				<verse number="7">а он изнутра да одговори: Не узнемируј ме, врата су већ затворена, и деца су моја са мном у постељи; не могу устати да ти дам?</verse>
				<verse number="8">Кажем вам: Ако и не устане да му да зато што му је пријатељ, за његов безобразлук устаће и даће му што му треба.</verse>
				<verse number="9">Па и ја вама кажем: Иштите, и даће вам се; тражите, и наћи ћете; куцајте, и отвориће вам се.</verse>
				<verse number="10">Јер сваки који иште, добива, и који тражи, налази, и који куца, отвара му се.</verse>
				<verse number="11">Који је међу вама отац, у кога ако син заиште рибе, да му да место рибе змију?</verse>
				<verse number="12">Или ако заиште јаје, да му да скорпију?</verse>
				<verse number="13">Кад, дакле, ви, зли будући, умете да дајете добре даре деци својој, колико ће пре Отац небески дати Духа светога онима који ишту у њега!</verse>
				<verse number="14">И изгна демона који је био нем. А кад демон изиђе, проговори неми. И дивио се народ.</verse>
				<verse number="15">А неки од њих рекоше: Помоћу Веелзевула, старешине демонскога, гони напоље демоне.</verse>
				<verse number="16">А други, кушајући га, искаху од њега знак с неба.</verse>
				<verse number="17">А он је знао мисли њихове и рече им: Свако царство које се против самога себе разделило, опустеће, и срушиће се кућа на кућу.</verse>
				<verse number="18">А ако се и сотона против самога себе разделио, како ће остати царство његово? - јер ви кажете да ја помоћу Веелзевула терам напоље демоне.</verse>
				<verse number="19">А ако ја помоћу Веелзевула терам напоље демоне, ваши синови чијом помоћу терају? Зато ће вам они бити судије.</verse>
				<verse number="20">А ако ја прстом Божјим гоним напоље демоне, онда је дошло до вас царство Божје.</verse>
				<verse number="21">Кад се јаки наоружа и чува свој двор, имање је његово на миру;</verse>
				<verse number="22">али ако навали на њега јачи од њега и надвлада га, узима му све оружје у које се уздао и дели што је отео од њега.</verse>
				<verse number="23">Ко није са мном, против мене је, и ко не сабира са мном, расипа.</verse>
				<verse number="24">Кад нечисти дух изиђе из човека, иде кроз безводна места и тражи покоја. И кад не нађе, каже: Да се вратим у свој дом откуда сам изишао.</verse>
				<verse number="25">И кад дође, нађе га почишћена и украшена.</verse>
				<verse number="26">Тада одлази и узима седам других духова, горих од себе, и уђу и живе онде, и бива последње стање тога човека горе од првога.</verse>
				<verse number="27">А кад он то каза, подиже глас једна жена из народа и рече му: Благо утроби која те је носила и сисама које си сисао!</verse>
				<verse number="28">А он рече: Благо онима који слушају реч Божју и држе је!</verse>
				<verse number="29">А кад се народ стаде скупљати, поче говорити: Род је овај зао род. Тражи знак, али му се неће дати знак осим знака Јонина.</verse>
				<verse number="30">Јер као што је Јона био знак Ниневљанима, тако ће и Син човечји бити овоме роду.</verse>
				<verse number="31">Царица јужна устаће о суду с људима рода овога и осудиће их; јер она дође с краја земље да чује мудрост Соломонову - а, гле, овде је више од Соломона!</verse>
				<verse number="32">Ниневљани ће устати о суду с родом овим и осудиће га; јер се они покајаше на проповед Јонину - а, гле, овде је више од Јоне!</verse>
				<verse number="33">Нико не меће запаљена жишка на сакривено место, нити под мерицу, него на светњак, да виде светлост они који улазе.</verse>
				<verse number="34">Светило телу је око твоје. Ако је око твоје здраво, онда је и све тело твоје светло; а ако не ваља, онда је и тело твоје тамно.</verse>
				<verse number="35">Гледај, дакле, да светлост која је у теби, не буде тама!</verse>
				<verse number="36">Ако је, дакле, све твоје тело светло, да нема ниједног дела тамна, биће све (тако) светло као кад те светило обасјава светлошћу.</verse>
				<verse number="37">А кад говораше, умоли га један фарисеј да обедује у њега. И уђе у кућу и леже за трпезу.</verse>
				<verse number="38">А фарисеј се зачуди кад виде да се најпре не опра пре обеда.</verse>
				<verse number="39">А Господ му рече: Да, ви фарисеји споља чистите чашу и зделу, а изнутра сте пуни грабежа и злоће.</verse>
				<verse number="40">Будале, зар није онај који је начинио споља, и изнутра начинио?</verse>
				<verse number="41">Али дајите милостињу од онога што је унутра, и, гле, све вам је чисто.</verse>
				<verse number="42">Но тешко вама фарисејима, што дајете десетак од метвице, руте и сваког поврћа, а пролазите правду и љубав Божју! Ово је требало чинити, а оно не остављати.</verse>
				<verse number="43">Тешко вама фарисејима, што волите прва места по синагогама и поздраве на трговима!</verse>
				<verse number="44">Тешко вама што сте као сакривени гробови, и људи који иду по њима, не знају то!</verse>
				<verse number="45">А један од законика одговори му: Учитељу, овим речима вређаш и нас.</verse>
				<verse number="46">А он рече: Тешко и вама законицима, што товарите на људе бремена тешка за ношење, а сами једним прстом својим нећете да их се дотакнете!</verse>
				<verse number="47">Тешко вама што зидате споменике пророцима, а ваши су их оцеви побили.</verse>
				<verse number="48">Тако сведочите и одобравате дела својих отаца: они су их побили, а ви зидате.</verse>
				<verse number="49">Зато мудрост Божја и рече: Послаћу им пророке и апостоле, и од њих ће једне побити, друге протерати.</verse>
				<verse number="50">Да се иште од рода овога крв свих пророка која је проливена од постања света:</verse>
				<verse number="51">од крви Авељеве до крви Захаријине, који погибе између жртвеника и храма. Да, кажем вам, искаће се од рода овога!</verse>
				<verse number="52">Тешко вама законицима, што узесте кључ од знања: сами не уђосте, али не дадосте ни онима који хтедоше да уђу.</verse>
				<verse number="53">И кад отиде оданде, почеше књижевници и фарисеји јако мрзити на њега и питаху га много шта,</verse>
				<verse number="54">вребајући и пазећи на њега, не би ли што уловили из уста његових.</verse>
			</chapter>
			<chapter number="12">
				<verse number="1">Па кад се скупише хиљаде народа, да стадоше газити један другога, поче прво говорити ученицима својим: Чувајте се квасца фарисејског, који је претварање.</verse>
				<verse number="2">Али ништа није сакривено, што се неће открити, ни тајно, што се неће дознати.</verse>
				<verse number="3">Зато, што рекосте у мраку, чуће се на светлости, и што казасте на ухо у субама, проповедаће се с кровова.</verse>
				<verse number="4">Али вама, пријатељима својим, кажем: Не бојте се од оних који убијају тело и после тога не могу више ништа да учине.</verse>
				<verse number="5">Него ћу вам казати кога да се бојите: Бојте се онога који, пошто убије, има власт да баци у пакао. Да, кажем вам, тога се бојте!</verse>
				<verse number="6">Зар се не продаје пет врабаца за два аса? И ниједан од њих није заборављен пред Богом!</verse>
				<verse number="7">А вама је и свака длака на глави избројена. Не бојте се: више вредите него многи врапци.</verse>
				<verse number="8">Него вам кажем: Који год призна мене пред људима, тога ће и Син човечји признати пред анђелима Божјим;</verse>
				<verse number="9">а који се одрече мене пред људима, тога ће се одрећи пред анђелима Божјим.</verse>
				<verse number="10">И сваки који каже реч на Сина човечјег, опростиће му се; а који хули на светога Духа, неће му се опростити.</verse>
				<verse number="11">А кад вас доведу у синагоге и пред поглаварства и власти, не брините се како ћете се бранити или шта ћете казати;</verse>
				<verse number="12">јер ће вас свети Дух научити у тај час шта треба рећи.</verse>
				<verse number="13">Тада му рече неки из народа: Учитељу, кажи моме брату да подели са мном наследство.</verse>
				<verse number="14">А он му рече: Човече, ко ме постави за судију или делитеља вашег?</verse>
				<verse number="15">И рече им: Пазите и чувајте се од сваког лакомства, јер ако је неко богат, живот његов није осигуран његовим имањем.</verse>
				<verse number="16">Па им каза причу: У једног богатог човека роди њива.</verse>
				<verse number="17">И размишљаше у себи: Шта да чиним, јер немам где сабрати своје летине?</verse>
				<verse number="18">Тада рече: Ово ћу учинити: срушићу своје житнице и начинићу веће, и онде ћу сабрати сва своја жита и добро своје.</verse>
				<verse number="19">И рећи ћу души својој: Душо, имаш много имања на много година; почивај, једи, пиј, уживај!</verse>
				<verse number="20">Али Бог му рече: Безумниче, ову ноћ тражиће живот твој од тебе - и што си приправио, чије ће бити?</verse>
				<verse number="21">Тако бива ономе који себи тече благо, а не богати се у Бога.</verse>
				<verse number="22">А ученицима својим рече: Зато вам кажем: Не брините се за живот, шта ћете јести, ни за тело, у што ћете се обући.</verse>
				<verse number="23">Живот је претежнији од јела и тела од одела.</verse>
				<verse number="24">Погледајте гавране: не сеју и не жању, немају вајата ни житнице, па ипак их храни Бог. А колико ви више вредите од птица!</verse>
				<verse number="25">А који од вас, бринући се, може животу своме додати лакат један?</verse>
				<verse number="26">Кад, дакле, ни најмање што не можете, зашто се бринете за остало?</verse>
				<verse number="27">Погледајте љиљане како не преду и не ткају. Али вам кажем: Ни Соломон у свој слави својој не обуче се као један од ових.</verse>
				<verse number="28">А кад траву у пољу, која данас јесте а сутра се у пећ баца, Бог тако одева, колико ће пре вас, маловерни!</verse>
				<verse number="29">И ви, не иштите шта ћете јести и шта ћете пити, и не брините се.</verse>
				<verse number="30">Јер све ово ишту незнабошци овога света. А Отац ваш зна да вам треба ово.</verse>
				<verse number="31">Него иштите царства његова, и оно ће вам се додати.</verse>
				<verse number="32">Не бој се, мало стадо; јер је воља Оца вашега да вам да царство.</verse>
				<verse number="33">Продајите што имате и дајите милостињу. Начините себи кесе које неће овештати, благо вечно, на небу, где се лупеж не приближује и мољац не једе.</verse>
				<verse number="34">Јер где је ваше благо, онде ће бити и срце ваше.</verse>
				<verse number="35">Нека буду бедра ваша запрегнута и жишци запаљени;</verse>
				<verse number="36">а ви као људи који чекају господара свога кад ће се вратити са свадбе, да му, кад дође и куцне, одмах отворе.</verse>
				<verse number="37">Благо оним слугама које господар, кад дође, нађе будне. Заиста, кажем вам, запрегнуће се и посадиће их за сто и приступиће и служиће им.</verse>
				<verse number="38">Па и ако дође у другу или у трећу стражу, и нађе их тако, благо њима!</verse>
				<verse number="39">Али ово знајте: Кад би домаћин знао у који ће час лупеж доћи, не би дао поткопати куће своје.</verse>
				<verse number="40">Па и ви будите готови, јер у који час не мислите, доћи ће Син човечји.</verse>
				<verse number="41">Тада рече Петар: Господе, говориш ли нама ову причу или свима?</verse>
				<verse number="42">А Господ рече: Ко је, дакле, тај верни и мудри управитељ кога ће господар поставити над својом чељади да им даје на време оброк?</verse>
				<verse number="43">Благо томе слузи кога господар његов, кад дође, нађе да тако чини!</verse>
				<verse number="44">Заиста, кажем вам, поставиће га над свим својим имањем.</verse>
				<verse number="45">Ако, пак, слуга тај каже у срцу своме: Неће мој господар још задуго доћи, и стане бити слуге и слушкиње, и јести и пити и опијати се,</verse>
				<verse number="46">доћи ће господар тога слуге у дан кад се не нада, и у час који не зна, и расећи ће га, и метнуће га међу неверне.</verse>
				<verse number="47">А онај слуга који зна вољу господара свога, али није спремио или учинио по вољи његовој, биће много бијен.</verse>
				<verse number="48">А који не зна, али је учинио што заслужује боја, биће мало бијен. Коме је год много дано, од тога ће се много и тражити, и коме је много поверено, од тога ће се још више искати.</verse>
				<verse number="49">Дошао сам да бацим огањ на земљу - и како би ми се хтело да се већ запалио!</verse>
				<verse number="50">Али се мени ваља крстити крштењем - и како ми је тешко док се оно не сврши!</verse>
				<verse number="51">Мислите ли да сам дошао да донесем мир на земљу? Не, кажем вам, него раздор.</verse>
				<verse number="52">Јер ће одсад петоро у једној кући бити раздељени: троје против двоје и двоје против троје,</verse>
				<verse number="53">отац против сина и син против оца, мати против кћери и кћи против матере, свекрва против снахе своје и снаха против свекрве.</verse>
				<verse number="54">А говораше и народу: Кад видите облак где се диже од запада, одмах кажете: Биће кише; и бива тако.</verse>
				<verse number="55">И кад видите југ где дува, кажете: Биће врућина; и бива.</verse>
				<verse number="56">Претворице, лице земље и неба умете да познате, а времена овога како не познајете?</verse>
				<verse number="57">Зашто, пак, и сами од себе не судите праведно?</verse>
				<verse number="58">Кад, наиме, идеш са својим супарником судији, још на путу се потруди да га се опростиш, да те не одвуче пред судију, и судија те преда пандуру, и пандур те баци у тамницу.</verse>
				<verse number="59">Кажем ти, нећеш изићи оданде док не платиш и последњу пару.</verse>
			</chapter>
			<chapter number="13">
				<verse number="1">Баш у то време дођоше неки и казаше му за Галилејце чију је крв Пилат помешао с њиховим жртвама.</verse>
				<verse number="2">И одговори им: Мислите ли да су ови Галилејци били грешнији од свих Галилејаца, зато што тако пострадаше?</verse>
				<verse number="3">Не, кажем вам, него ако се не покајете, сви ћете тако изгинути.</verse>
				<verse number="4">Или оних осамнаест на које паде кула силоамска и поби их, мислите ли да су они кривљи били од свих Јерусалимљана?</verse>
				<verse number="5">Не, кажем вам, него ако се не покајете, сви ћете тако изгинути.</verse>
				<verse number="6">А каза ову причу: Један човек имађаше смокву усађену у своме винограду. И дође да тражи рода на њој, али не нађе.</verse>
				<verse number="7">Онда рече виноградару: Ево трећа година како долазим и тражим рода на овој смокви, али не налазим. Посеци је! Зашто да још слаби и земљу?</verse>
				<verse number="8">А он му одговори: Господару, остави је још за ову годину; окопаћу око ње и нађубрићу,</verse>
				<verse number="9">па ће, може бити, родити. А ако не, посећи ћеш је.</verse>
				<verse number="10">Једном учаше у једној синагоги у суботу.</verse>
				<verse number="11">И, гле, беше онде жена коју је (зли) дух мучио болешћу већ осамнаест година; беше згрчена и не могаше се никако исправити.</verse>
				<verse number="12">Кад је Исус виде, дозва је и рече јој: Жено, опроштена си од своје болести.</verse>
				<verse number="13">И метну на њу руке, и одмах се исправи и слављаше Бога.</verse>
				<verse number="14">А старешина од синагоге срђаше се што Исус излечи у суботу, и рече народу: Шест је дана у које треба радити; у те, дакле, долазите и лечите се, а не у суботни дан.</verse>
				<verse number="15">А Господ му одговори и рече: Претворице, зар не дреши сваки од вас у суботу свога вола или магарца од јасала и води га да га напоји?</verse>
				<verse number="16">А ову кћер Аврамову, коју сотона свеза ево већ осамнеста година, не требаше ли одрешити из ове свезе у дан суботни?</verse>
				<verse number="17">И кад то рече, стиђаху се сви његови противници, а сав народ радоваше се за сва његова славна дела.</verse>
				<verse number="18">Тада рече: Какво је царство Божје и какво ћу казати да је?</verse>
				<verse number="19">Оно као зрно горушично које човек узе и баци у врт свој, и узрасте и поста дрво велико, и птице се небеске настанише на гранама његовим.</verse>
				<verse number="20">И опет рече: Какво ћу казати да је царство Божје?</verse>
				<verse number="21">Оно је као квасац који жена узе и метну у три сата брашна, док све не ускисну.</verse>
				<verse number="22">И пролажаше кроз градове и села, учећи и путујући у Јерусалим.</verse>
				<verse number="23">А неко му рече: Господе, је ли мало оних који ће се спасти? А он им рече:</verse>
				<verse number="24">Борите се да уђете на уска врата, јер вам кажем: Многи ће тражити да уђу и неће моћи.</verse>
				<verse number="25">Кад домаћин устане и затвори врата, и станете напољу стајати и куцати у врата говорећи: Господе, отвори нам, он ће вам одговорити: Не знам вас откуда сте!</verse>
				<verse number="26">Тда ћете стати говорити: Та јели смо и пили пред тобом, и по нашим си улицама учио!</verse>
				<verse number="27">А он ће рећи: Кажем вам, да не знам откуда сте. Одступите од мене сви злочинци!</verse>
				<verse number="28">Онде ће бити плач и шкргут зуба, кад видите Аврама, Исака и Јакова и све пророке у царству Божјем, а себе напоље истеране.</verse>
				<verse number="29">И доћи ће од истока и запада, севера и југа, и лежаће за трпезом у царству Божјем.</verse>
				<verse number="30">И, гле, има последњих који ће бити први, и има првих који ће бити последњи!</verse>
				<verse number="31">Баш у тај час приступише неки фарисеји и рекоше му: Иди и удаљи се одавде, јер Ирод хоће да те убије.</verse>
				<verse number="32">И рече им: Идите и кажите тој лисици: Ето, истерујем демоне и исцељујем данас и сутра, а трећи дан ћу свршити.</verse>
				<verse number="33">Али данас, сутра и прекосутра морам путовати, јер не може пророк погинути изван Јерусалима.</verse>
				<verse number="34">Јерусалиме, Јерусалиме, који убијаш пророке и засипаш камењем, послане к теби - колико пута хтедох да скупим децу твоју као квочка пилиће своје под крила, и не хтедосте!</verse>
				<verse number="35">Ето, оставља вам се дом ваш. Кажем вам. Нећете ме видети док не дође да кажете: Благословен који иде у име Господње!</verse>
			</chapter>
			<chapter number="14">
				<verse number="1">И кад једне суботе дође у кућу једног старешине фарисејског да једе, они мотраху на њега.</verse>
				<verse number="2">И, гле, беше пред њим некакав човек који је патио од водене болести.</verse>
				<verse number="3">И Исус проговори и рече законицима и фарисејима: Је ли слободно у суботу лечити или није?</verse>
				<verse number="4">А они ћутаху. И дохвати га се, излечи га и отпусти.</verse>
				<verse number="5">А њима рече: Који од вас не би свога сина или вола, да му падне у бунар, одмах извадио и у дан суботни?</verse>
				<verse number="6">И не могоше му одговорити на то.</verse>
				<verse number="7">А гостима каза причу, јер опази како избираху прочеља, и рече им:</verse>
				<verse number="8">Кад те ко позове на свадбу, немој се наместити у прочеље, да не буде међу гостима ко угледнији од тебе,</verse>
				<verse number="9">и дође онај који је позвао тебе и њега и каже ти: Подај овоме место! И онда ћеш са стидом заузети последње место.</verse>
				<verse number="10">Него, кад те ко позове, иди и заузми последње место, да ти, кад дође онај који те је позвао, каже: Пријатељу, помакни се више! Тада ће ти бити част пред свима онима који су с тобом за трпезом.</verse>
				<verse number="11">Јер сваки који се подиже, понизиће се, и који се понижује, подигнуће се.</verse>
				<verse number="12">А рече и ономе што га је позвао: Кад дајеш ручак или вечеру, не зови пријатеља својих, ни браће своје, ни рођака својих, ни богатих суседа, да не би и они тебе позвали и врати ти се.</verse>
				<verse number="13">Него, кад чиниш гозбу, зови сиромахе, кљасте, хроме, слепе -</verse>
				<verse number="14">па ће ти благо бити, јер ти они не могу вратити. Али ће ти се вратити о ускрсу праведних.</verse>
				<verse number="15">А кад то чу један од гостију, рече му: Благо ономе који једе у царству Божјем!</verse>
				<verse number="16">А он му рече: Један човек зготови велику вечеру и позва многе.</verse>
				<verse number="17">А кад би време вечери, посла слугу свога да каже позванима: Хајдете, све је већ готово!</verse>
				<verse number="18">И почеше се сви сложно изговарати. Први му рече: Купио сам њиву, и морам изићи да је видим. Молим те, изговори ме!</verse>
				<verse number="19">Други рече: Купио сам пет јармова волова, и идем да их огледам. Молим те, изговори ме!</verse>
				<verse number="20">Трећи рече: Оженио сам се, и зато не могу доћи.</verse>
				<verse number="21">И слуга дође и каза ово господару своме. Тада се домаћин расрди и рече слузи своме: Изиђи брзо на путеве и улице градске, и доведи овамо сиромахе, кљасте, слепе и хроме!</verse>
				<verse number="22">А слуга рече: Господару, учинио сам како си заповедио, и још има места.</verse>
				<verse number="23">И рече господар слузи: Изиђи на друмове и до плотова, па их натерај да дођу, да ми се напуни кућа.</verse>
				<verse number="24">Кажем вам: Ниједан од оних позваних људи неће окусити моје вечере!</verse>
				<verse number="25">А иђаше с њиме много народа, и обазре се и рече им:</verse>
				<verse number="26">Ако ко дође к мени, а не мрзи на оца свога, на матер, на жену, на децу, на браћу, на сестре, па и на живот свој, не може бити мој ученик.</verse>
				<verse number="27">Ко не носи крста свога и не иде за мном, не може бити мој ученик.</verse>
				<verse number="28">Јер који од вас, кад хоће да зида кулу, неће прво да сести и прорачунати шта ће га стати, (да види) има ли да може довршити?</verse>
				<verse number="29">Да не би, кад постави темељ и не узмогне довршити, сви који би то видели, стали му се ругати</verse>
				<verse number="30">и говорити. Овај човек поче зидати, и не може да доврши!</verse>
				<verse number="31">Или који цар, кад иде с војском да се побије с другим царем, неће прво сести и посаветовати се може ли с десет хиљада срести онога што иде на њега са двадесет хиљада?</verse>
				<verse number="32">Ако ли не може, послаће посланике док је онај још далеко и молиће да се помире.</verse>
				<verse number="33">Тако, дакле, сваки од вас који се не одрече свега што има, не може бити мој ученик.</verse>
				<verse number="34">Добра је со; али ако и со обљутави, чим ће се поправити?</verse>
				<verse number="35">Нити је за земљу нити за ђубре: бацају је напоље. Ко има уши да чује, нека чује!</verse>
			</chapter>
			<chapter number="15">
				<verse number="1">И приближаваху се к њему сви цариници и грешници да га чују.</verse>
				<verse number="2">А фарисеји и књижевници гунђаху: Овај прима грешнике и једе с њима.</verse>
				<verse number="3">Тада им каза ову причу:</verse>
				<verse number="4">Који од вас, кад има сто оваца, па изгуби једну од њих, неће оставити деведесет и девет у пустињи и ићи за изгубљеном док је не нађе?</verse>
				<verse number="5">И кад је нађе, узеће је на раме своје радујући се,</verse>
				<verse number="6">и кад дође кући, сазваће приајтеље и суседе и казаће им: Радујте се са мном, јер нађох своју изгубљену овцу.</verse>
				<verse number="7">Кажем вам: Тако ће на небу бити већа радост за једног грешника који се каје, него ли за деведесет и девет праведника којима не треба покајање.</verse>
				<verse number="8">Или која жена, кад има десет драхми, па изгуби једну драхму, неће запалити жишка, почистити куће и тражити добро док је не нађе?</verse>
				<verse number="9">И кад је нађе, сазваће пријатељице и суседе и рећи ће: Радујте се са мном, јер нађох драхму што сам је изгубила.</verse>
				<verse number="10">Тако се, кажем вам, радују анђели Божји кад се један грешик покаје.</verse>
				<verse number="11">И рече: Један човек имао је два сина.</verse>
				<verse number="12">И млађи од њих рече оцу: Оче, дај ми мој део од имања. И он им подели имање.</verse>
				<verse number="13">И после неколико дана покупи млађи син све, отиде у далеку земљу и профућка онде своје имање живећи беспутно.</verse>
				<verse number="14">А кад потроши све, настаде велика глад у оној земљи, и он се нађе у невољи.</verse>
				<verse number="15">И отиде и приби се код једног грађанина оне земље; и овај га посла у поље своје да чува свиње.</verse>
				<verse number="16">И желео је да напуни свој трбух рошчићима што их јеђаху свиње, и нико му их не даваше.</verse>
				<verse number="17">Тада дође к себи и рече: Колико најамника у оца мога имају хлеба и сувише, а ја овде умирем од глади!</verse>
				<verse number="18">Устаћу и идем оцу своме, па ћу му рећи: Оче, згрешио сам небу и теби;</verse>
				<verse number="19">више нисам достојан да се назовем син твој, прими ме као једнога од својих најамника.</verse>
				<verse number="20">И устаде и врати се оцу своме. Кад је још подалеко био, угледа га отац његов и сажали му се; па потрча, загрли га и пољуби га.</verse>
				<verse number="21">А син му рече. Оче, згрешио сам небу и теби; више нисам достојан да се назовем син твој.</verse>
				<verse number="22">А отац рече слугама својим: Донесите брзо најлепшу хаљину и обуците га, подајте му прстен на руку и обућу на ноге,</verse>
				<verse number="23">и доведите угојено теле, закољите га - па да једемо и да се веселимо,</verse>
				<verse number="24">јер овај мој син беше мртав, и оживе, беше изгубљен, и нађе се. И стадоше се веселити.</verse>
				<verse number="25">А његов старији син беше у пољу.. И кад се, долазећи, приближи кући, чу свирку и играње.</verse>
				<verse number="26">И дозва једнога од слугу и запита шта је то.</verse>
				<verse number="27">А овај му рече: твој брат дође, и отац твој закла угојено теле, што му се здрав вратио.</verse>
				<verse number="28">А он се расрди и не хтеде унутра. А отац његов изиђе и мољаше га.</verse>
				<verse number="29">А он одговори оцу: Ето те служим толико година и никад не преступих твоје заповести; али мени никад ниси дао јарета да бих се провеселио са својим пријатељима.</verse>
				<verse number="30">А кад дође овај твој син који ти је имање расуо с блудницама, заклао си му угојено теле.</verse>
				<verse number="31">А он му рече: Дете, ти си свагда са мном, и све моје твоје је.</verse>
				<verse number="32">Али се требало веселити и радовати, јер овај твој брат мртав беше, и оживе, и изгубљен беше, и нађе се.</verse>
			</chapter>
			<chapter number="16">
				<verse number="1">А говораше и ученицима: Беше један богат човек који је имао управитеља. Овога окривише код њега да расипа његово имање.</verse>
				<verse number="2">Тада га дозва и рече му: Шта то чујем за тебе? Дај рачуна о своме управљању, јер не можеш више бити управитељ.</verse>
				<verse number="3">А управитељ рече у себи: Шта да чиним, јер господар мој узима од мене управу? Копати не могу, просити стидим се.</verse>
				<verse number="4">Знам шта ћу чинити, да би ме, кад будем уклоњен с управе, примили у куће своје.</verse>
				<verse number="5">И дозва редом дужнике свога господара и рече првоме. Колико си дужан моме господару?</verse>
				<verse number="6">А овај рече. Сто вати уља. И рече му: узми своју обвезницу, па седи и напиши брзо педесет.</verse>
				<verse number="7">Потом рече другоме: А ти колико си дужан? А овај рече: Сто корова пшенице. Рече му: Узми своју обвезницу и напиши осамдесет.</verse>
				<verse number="8">И похвали господар неправеднога управитеља што мудро учини: јер су деца овога света мудрија према своме роду него ли деца светлости.</verse>
				<verse number="9">Па и ја вам кажем: Начините себи пријатеља неправедним богатством, да би вас, кад га нестане, примили у вечне колибе.</verse>
				<verse number="10">Ко је веран у најмањем, веран је и у многом, а ко је непоштен у најмањем, непоштен је и у многм.</verse>
				<verse number="11">Ако, дакле, у неправедном богатству нисте били верни, ко ће вам поверити право (богатство)?</verse>
				<verse number="12">И ако у туђем нисте били верни, ко ће вам дати ваше?</verse>
				<verse number="13">Ниједан слуга не може служити два господара; јер или ће на једнога мрзити, а другога љубити, или ће се једног држати, а другог презирати. Не можете служити Богу и мамони.</verse>
				<verse number="14">А све ово слушаху и фарисеји, који су били среброљупци, и ругаху му се.</verse>
				<verse number="15">А он им рече: Ви сте они који се градите праведни пред људима, али Бог зна срца ваша. Јер што је људима високо, то је Богу мрско.</verse>
				<verse number="16">Закон и пороци су до Јована; отада се царство Божје проповеда и сваки наваљује да уђе у њега.</verse>
				<verse number="17">Али је лакше небу и земљи проћи него ли једној цртици из закона пропасти.</verse>
				<verse number="18">Сваки који отпуша своју жену и узима другу, чини прељубу; и који се жени отпуштеницом, чини прељубу.</verse>
				<verse number="19">А беше неки богат човек који се облачио у скерлет и у скупоцено платно и сјајно се веселио сваки дан.</verse>
				<verse number="20">А сиромашак неки, по имену Лазар, лежао је пред вратима његовим гнојав</verse>
				<verse number="21">и желео је да се насити само оним што је падало с трпезе богатога. А још и пси долажаху и лизаху гној његов.</verse>
				<verse number="22">И умре сиромашак, и анђели га однесоше у наручје Аврамово. А умре и богати, и сахранише га.</verse>
				<verse number="23">И у аду, кад је био у мукама, подиже очи своје и угледа издалека Аврама и Лазара у његову наручју.</verse>
				<verse number="24">И повика: Оче Авраме, смилуј се на мене и пошљи Лазара да умочи у воду врх од прста свога и да ми расхлади језик, јер се мучим у овом пламену.</verse>
				<verse number="25">А Аврам рече: Синко, сети се да си примио своја добра у своме животу, а Лазар опет зла, сад се он овде теши, а ти се мучиш.</verse>
				<verse number="26">А преко свега тога постављена је између нас и вас велика провалија, да они који би хтели одовуд к вама прећи, не могу, а ни они отуда к нама да прелазе.</verse>
				<verse number="27">Тада рече: Молим те, дакле, оче, да га пошљеш у кућу оца мога,</verse>
				<verse number="28">јер имам петоро браће, да их добро посаветује, да не би и они дошли на ово место мучења.</verse>
				<verse number="29">А Аврам рече: Имају Мојсија и пророке, нека њих слушају.</verse>
				<verse number="30">А он рече: Не, оче Авраме, него ако им дође ко из мртвих, покајаће се.</verse>
				<verse number="31">А он му рече: Ако не слушају Мојсија и пророка, неће послушати да ко и из мртвих устане.</verse>
			</chapter>
			<chapter number="17">
				<verse number="1">И рече ученицима својим: Није могуће да не дођу саблазни, али тешко ономе с кога долазе!</verse>
				<verse number="2">Боље би му било да се жрвањ обеси о врат његов и да га баце у море, него да саблазни једнога од ових малих!</verse>
				<verse number="3">Чувајте се! Ако згреши брат твој, покарај га; па ако се покаје, опрости му.</verse>
				<verse number="4">И ако ти седам пута на дан згреши и седам пута дође к теби и каже: Кајем се, опрости му.</verse>
				<verse number="5">И рекоше апостоли Господу: Дометни нам вере!</verse>
				<verse number="6">А Господ рече: Кад бисте имали вере колико зрно горушично, рекли бисте овоме дубу: Ишчупај се и усади се у море, и послушао би вас.</verse>
				<verse number="7">Који ће од вас, кад има слугу који оре или чува стадо, овоме, кад дође из поља, рећи: Ходи брзо, лези за трпезу?</verse>
				<verse number="8">Неће ли му зар рећи: Спреми ми да вечерам, запрегни се и служи ми док једем и пијем, па онда ти једи и пиј?</verse>
				<verse number="9">Хоће ли захвалити слузи што је учинио што му је заповеђено?</verse>
				<verse number="10">Тако и ви: Кад свршите све што вам је заповеђено, говорите: Ми смо залудне слуге; учинили смо што смо дужни били учинити.</verse>
				<verse number="11">И кад је ишао у Јерусалим, пролазио је између Самарије и Галилеје.</verse>
				<verse number="12">И кад је улазио у једно село, сретоше га десет губавих људи, који сташе издалека,</verse>
				<verse number="13">подигоше глас и викнуше: Исусе, учитељу, смилуј се на нас!</verse>
				<verse number="14">И кад их виде, рече им: Идите и покажите се свештеницима! И кад иђаху, очистише се.</verse>
				<verse number="15">А један од њих, кад виде да се излечи, поврати се хвалећи Бога из гласа,</verse>
				<verse number="16">паде ничице пред ноге његове и захвали му - и то беше Самарјанин!</verse>
				<verse number="17">А Исус одговори: Зар се не очистише десеторица - Па где су деветорица -</verse>
				<verse number="18">Зар се не нађе међу њима ниједан да се врати да захвали Богу, него само овај туђин?</verse>
				<verse number="19">И рече му: Устани и иди; вера твоја ти је помогла.</verse>
				<verse number="20">А кад га фарисеји упиташе кад ће доћи царство Божје, одговори им и рече: Царство Божје неће доћи тако да ће се то видети;</verse>
				<verse number="21">нити ће се казати: Ево га овде! или: Онде је! Јер, гле, царство је Божје међу вама!</verse>
				<verse number="22">А ученицима рече: Доћи ће дани кад ћете зажелети да видите један дан Сина човечјега, и нећете га видети.</verse>
				<verse number="23">И рећи ће вам: Ено га онде, ево га овде! Не идите онамо и не трчите за њима!</verse>
				<verse number="24">Јер као што муња, кад севне, светли од једнога краја под небом до другога, тако ће бити Син човечји у свој дан.</verse>
				<verse number="25">Али му прво ваља много пострадати и одбачену бити од рода овога.</verse>
				<verse number="26">И како је било у дане Нојеве, тако ће бити и у дане Сина човечјег:</verse>
				<verse number="27">јеђаху, пијаху, жењаху се, удаваху се до онога дана кад Ноје уђе у ковчег, и дође потоп и погуби све.</verse>
				<verse number="28">Тако (ће бити) као што је било у дане Лотове: јеђаху, пијаху, куповаху, продаваху, сађаху, зидаху;</verse>
				<verse number="29">а у дан кад Лот изиђе из Содома, удари огањ и сумпор из неба и погуби све.</verse>
				<verse number="30">Исто тако ће бити у онај дан кад се јави Син човечји.</verse>
				<verse number="31">У тај дан који се деси на крову, а покућство његово у кући, нека не силази да га узме; а тако и онај који се деси у пољу, нека се не враћа натраг.</verse>
				<verse number="32">Сетите се жене Лотове!</verse>
				<verse number="33">Који пође да сачува живот свој, изгубиће га, а који га изгуби, сачуваће га.</verse>
				<verse number="34">Кажем вам: Те ноћи биће два на једном одру, један ће се узети, а други оставити.</verse>
				<verse number="35">Две ће млети заједно, једна ће се узети, а друга оставити.</verse>
				<verse number="36">...</verse>
				<verse number="37">И одговорише му: Где, Господе? А он им рече: Где је лешина, онамо ће се скупити и лешинари.</verse>
			</chapter>
			<chapter number="18">
				<verse number="1">А каза им причу како треба свагда да се моле Богу, без умора.</verse>
				<verse number="2">И рече: У једном граду беше један судија који се Бога није бојао и за људе није марио.</verse>
				<verse number="3">А беше у томе граду (и) једна удовица, која је долазила к њему и говорила: Одбрани ме од мога супарника!</verse>
				<verse number="4">И неко време није хтео. А после рече у себи: Ако се и не бојим Бога и не марим за људе,</verse>
				<verse number="5">но будући да ми ова удовица досађује, одбранићу је, да не би најпосле дошла и избила ме.</verse>
				<verse number="6">И рече Господ: Чујте шта говори неправедни судија!</verse>
				<verse number="7">А Бог зар да не одбрани избраних својих који му вичу дан и ноћ, и зар да оклева с њима?</verse>
				<verse number="8">Кажем вам: Одбраниће их брзо! Али хоће ли Син човечји, кад дође, наћи веру на земљи?</verse>
				<verse number="9">А и некима који мишљаху за себе да су праведни и друге презираху, каза ову причу:</verse>
				<verse number="10">Два човека отидоше горе у храм да се моле Богу, један фарисеј, а други цариник.</verse>
				<verse number="11">Фарисеј стаде и овако се мољаше у себи: Боже, хвала ти што нисам као други људи, разбојници, неправедници, прељубочиници, или и као овај цариник.</verse>
				<verse number="12">Постим двапут у недељи, дајем десетак од свега што добијем.</verse>
				<verse number="13">А цариник стајаше издалека и не хтеде ни очију подићи на небо, него бијаше прса своја и говораше: Боже, милостив буди мени грешноме!</verse>
				<verse number="14">Кажем вам, овај отиде оправдан својој кући, онај не. Јер сваки који се сам подиже, понизиће се, а који се сам понижује, подигнуће се.</verse>
				<verse number="15">А доношаху му и малу децу да их се дотакне. Кад то видеше ученици, укорише их.</verse>
				<verse number="16">А Исус их дозва к себи и рече: Пустите децу нека долазе к мени и не браните им; јер је такових царство Божје.</verse>
				<verse number="17">Заиста, кажем вам: Који не прими царства Божјег као дете, неће ући у њега.</verse>
				<verse number="18">И запита га један старешина. Учитељу добри, шта да учиним да наследим живот вечни?</verse>
				<verse number="19">А Исус му рече: Што ме зовеш добрим? Нико није добар осим једнога Бога.</verse>
				<verse number="20">Заповести знаш: Не чини прељубе, не убиј, не укради, не сведочи лажно, поштуј оца свога и матер своју.</verse>
				<verse number="21">А он рече: Свега сам се овога држао од младости.</verse>
				<verse number="22">А кад Исус чу то, рече му: Још ти једно недостаје: продај све што имаш и ираздај сиромасима, и имаћеш блага на небу; па хајде за мном!</verse>
				<verse number="23">А кад он чу то, постаде врло жалостан, јер је био врло богат.</verse>
				<verse number="24">А кад га Исус виде (жалосна), рече: Како је тешко богатима ући у царство Божје!</verse>
				<verse number="25">Лакше је камили проћи кроз изглене уши, него ли богатоме ући у царство Божје!</verse>
				<verse number="26">А они који чуше, рекоше: Па ко се може спасти?</verse>
				<verse number="27">А он рече: Што је у људи немогуће, могуће је у Бога.</verse>
				<verse number="28">А Петар рече: Ето ми смо оставили своје имање и идемо за тобом.</verse>
				<verse number="29">А он им рече: Заиста, кажем вам: Нема ниједнога који би ради царства Божјег оставио кућу, жену, браћу, родитеље или децу,</verse>
				<verse number="30">а да неће примити много више у ово време, и на свету који ће доћи, живот вечни.</verse>
				<verse number="31">И узе дванаесторицу и рече им: Ево идемо горе у Јерусалим, и све ће се свршити што су пророци написали за Сина човечјег.</verse>
				<verse number="32">Предаће га незнабошцима, ругаће му се, мучиће га и попљуваће га.</verse>
				<verse number="33">Пошто га ишибају, убиће га, и трећи дан ће устати.</verse>
				<verse number="34">Но они не разумеше ништа од овога; ова реч беше сакривена од њих, и не разумеше што им се каза.</verse>
				<verse number="35">А кад се приближи Јерихону, слепац неки сеђаше крај пута и прошаше.</verse>
				<verse number="36">И кад чу народ где пролази, запита шта је то.</verse>
				<verse number="37">И казаше му: Исус Назарећанин пролази.</verse>
				<verse number="38">Тада повика: Исусе, сине Давидов, смилуј се на мене!</verse>
				<verse number="39">А они што иђаху напред, кораху га да ућути. А он још већма викаше: Сине Давидов, смилуј се на мене!</verse>
				<verse number="40">И Исус стаде и заповеди да му га доведу. Кад му се приближи, запита га:</verse>
				<verse number="41">Шта хоћеш да ти учиним? А он рече: Господе, да прогледам.</verse>
				<verse number="42">Тада му Исус рече: Прогледај! Вера ти је твоја помогла.</verse>
				<verse number="43">И одмах прогледа, и пође за њим славећи Бога. И сав народ који виде, хваљаше Бога.</verse>
			</chapter>
			<chapter number="19">
				<verse number="1">И уђе у Јерихон и пролажаше кроз њега.</verse>
				<verse number="2">И, гле, беше ту човек по имену Закхеј, који је био старешина царинички, и био је богат.</verse>
				<verse number="3">Хтео је да види Исуса ко је, али није могао од народа, јер је био малога раста.</verse>
				<verse number="4">И потрча напред и попе се на једну дивљу смокву да га види, јер му је онуда ваљало проћи.</verse>
				<verse number="5">Кад Исус дође на то место, погледа горе и рече му: Закхеју, сиђи брзо доле, јер ми данас ваља бити у твојој кући!</verse>
				<verse number="6">И сиђе брзо и прими га радујући се.</verse>
				<verse number="7">И сви који видеше, гунђаху: Грешноме човеку дође у кућу.</verse>
				<verse number="8">А Закхеј приступи и рече Господу: Господе, ево пола имања свога даћу сиромасима, а ако сам од кога што неправедно узео, вратићу му четвороструко!</verse>
				<verse number="9">А Исус му рече: Данас дође спасење кући овој, јер је и он син Аврамов.</verse>
				<verse number="10">Јер Син човечји дође да тражи и спасе што је изгубљено.</verse>
				<verse number="11">А кад они чуше то, каза још једну причу, јер је био близу Јерусалима, и мишљаху да ће се одмах јавити царство Божје.</verse>
				<verse number="12">Рече, дакле: Један племић отиде у далеку земљу да прими царско достојанство и да се (онда) врати.</verse>
				<verse number="13">И дозва десет својих слугу, даде им десет мина и рече им: Тргујте док се ја не вратим.</verse>
				<verse number="14">А суграђани његови мржаху на њега, и послаше за њим посланике да кажу: Нећемо да овај царује над нама.</verse>
				<verse number="15">А кад се он врати са царским достојанством, рече да му дозову оне слуге којима је дао новац, да види шта је који зарадио.</verse>
				<verse number="16">И дође први и рече: Господару, твоја мина донесе десет мина.</verse>
				<verse number="17">И рече му: Добро, добри слуго; кад си у најмањем био веран, ево ти власт над десет градова.</verse>
				<verse number="18">И дође други и рече. Твоја мина, господару, донесе пет мина.</verse>
				<verse number="19">А он и овоме рече. И ти буди над пет градова.</verse>
				<verse number="20">И трећи дође и рече: Господару, ево твоја мина коју сам чувао у убрусу.</verse>
				<verse number="21">Бојао сам те се, јер си човек жесток: узимаш што ниси оставио и жњеш што ниси сејао.</verse>
				<verse number="22">Рече му: По твојим ћу ти речима судити, зли слуго! Знао си да сам ја жесток човек, да узимам што нисам оставио и жњем што нисам сејао?</verse>
				<verse number="23">Па зашто ниси дао мој новац у мењачницу? И ја бих га, по своме доласку с каматом примио.</verse>
				<verse number="24">И рече онима што стајаху онде: Узмите од њега мину и подајте је ономе што има десет мина!</verse>
				<verse number="25">И рекоше му: Господару, он има десет мина!</verse>
				<verse number="26">Кажем вам: Свакоме који има, даће се, а од онога који нема, узеће се и оно што има.</verse>
				<verse number="27">А те моје непријатеље, кој нису хтели да ја будем цар над њима, доведите овамо и посеците их преда мном!</verse>
				<verse number="28">И кад ово каза, пође напред и иђаше горе у Јерусалим.</verse>
				<verse number="29">И кад се прибижи Витфази и Витанији, ка гори која се звала Маслинска, посла двојицу од ученика</verse>
				<verse number="30">и рече: Идите у село према вама, и кад уђете у њега, наћи ћете у њему магаре привезано, на коме човек још није седео. Одрешите га и доведите.</verse>
				<verse number="31">И ако вас ко упита: зашто га дрешите? овако му кажите: Треба Господу.</verse>
				<verse number="32">И послани отидоше и нађоше као што им је рекао.</verse>
				<verse number="33">А кад они дрешаху магаре, рекоше им господари његови: Зашто дрешите магаре?</verse>
				<verse number="34">А они рекоше: Треба Господу,</verse>
				<verse number="35">И доведоше га к Исусу, бацише своје хаљине на магаре и посадише Исуса.</verse>
				<verse number="36">И кад иђаше, простираху хаљине своје по путу.</verse>
				<verse number="37">А кад се већ приближио да сиђе с Маслинске горе, поче све мноштво ученика у радости хвалити Бога из гласа за сва чудеса што су их видели,</verse>
				<verse number="38">и рекоше: Благословен цар који иде у име Господње! Мир на небу и слава на висини!</verse>
				<verse number="39">А неки фарисеји из гомиле рекоше му: Учитељу, забрани ученицима својим!</verse>
				<verse number="40">И одговори им: Кажем вам, ако ови ућуте, камење ће викати!</verse>
				<verse number="41">И кад се прибижи и угледа град, заплака за њим</verse>
				<verse number="42">и рече: О кад би и ти данас знао што је за твој мир! Али је сад сакривено од очију твојих.</verse>
				<verse number="43">Доћи ће дани на тебе, и окружиће те непријатељи твоји опкопима, опколиће те и наваљиваће на тебе са свих страна.</verse>
				<verse number="44">Разбиће тебе и децу твоју у теби, и неће оставити у теби камена на камену, зато што ниси познао времена када си похођен.</verse>
				<verse number="45">И уђе у храм и стаде напоље гонити оне што продаваху у њему</verse>
				<verse number="46">и рече им: У писму стоји: "И дом мој нека је дом молитве", а ви начинисте од њега разбојничку пећину!</verse>
				<verse number="47">И учио је сваки дан у храму. А првосвештеници, књижевници и старешине народне гледаху да га погубе.</verse>
				<verse number="48">Али не нађоше шта би учинили, јер је сав народ ишао за њим и слушао га је.</verse>
			</chapter>
			<chapter number="20">
				<verse number="1">И кад је једнога дана учио народ у храму и проповедао еванђеље, приступише му првосвештеници и књижевници са старешинама</verse>
				<verse number="2">и рекоше му: Кажи нам: Каквом влашћу чиниш то, или ко је тај који ти даде ту власт?</verse>
				<verse number="3">А он им одговори: И ја ћу вас питати једну реч, па ми кажите:</verse>
				<verse number="4">Крштење Јованово - беше ли с неба или од људи?</verse>
				<verse number="5">А они помишљаху у себи: Ако кажемо: С неба, рећи ће: Зашто му не веровасте?</verse>
				<verse number="6">А ако кажемо: Од људи, сав ће нас народ побити камењем, јер је уверен да је Јован пророк.</verse>
				<verse number="7">И одговорише да не знају откуда је.</verse>
				<verse number="8">И Исус им рече: Ни ја вама нећу рећи каквом влашћу чиним ово.</verse>
				<verse number="9">А народу поче казивати ову причу: Један човек посади виноград, даде га виноградарима и отиде на подуго времена.</verse>
				<verse number="10">А кад дође време, посла к виноградарима слугу да му даду од виноградскога рода. Али виноградари га избише и послаше празна.</verse>
				<verse number="11">И посла опет, другога слугу: А они и тога избише и осрамотише и послаше празна.</verse>
				<verse number="12">И посла и трећега. А они и овога ранише и избацише напоље.</verse>
				<verse number="13">Онда рече господар од винограда: Шта да чиним? Послаћу сина свога милога; можда ће се од њега стидети.</verse>
				<verse number="14">А кад га виноградари видеше, рекоше један другоме: Ово је наследник; ходите да га убијемо, да наше буде наследство.</verse>
				<verse number="15">И избацише га напоље из винограда и убише. Шта ће, дакле, учинити њима господар од винограда?</verse>
				<verse number="16">Доћи ће и погубиће те виноградаре, и даће виноград другима. А кад они то чуше, рекоше: Не дао Бог!</verse>
				<verse number="17">А он погледа на њих и рече: Шта значи, дакле, ово у писму: "Камен који одбацише зидари, тај поста камен угаони"?</verse>
				<verse number="18">Сваки који падне на тај камен, разбиће се, а на кога он падне, сатрће га.</verse>
				<verse number="19">И гледаху књижевници и првосвештеници да (још) онога часа дигну руке на њега, али се побојаше народа. Разумели су, наиме, да се ова прича њих тицала.</verse>
				<verse number="20">И пазили су на њега, па послаше вребаче, који су се градили као да су праведни, да би га ухватили у речи, па да га предаду власти и сили прокураторовој.</verse>
				<verse number="21">И упиташе га: Учитељу, знамо да право говориш и учиш, и не гледаш ко је ко него заиста учиш путу Божјем -</verse>
				<verse number="22">можемо ли ми плаћати цару царевину или не?</verse>
				<verse number="23">А он разуме њихово лукавство и рече им:</verse>
				<verse number="24">Покажите ми динар! Чији је лик и натпис на њему? А они рекоше: Царев.</verse>
				<verse number="25">А он им рече: Подајте, дакле, што је царево, цару, и што је Божје, Богу!</verse>
				<verse number="26">И не могоше га ухватити у речи пред народом, и, дивећи се његову одговору, умукоше.</verse>
				<verse number="27">И приступише неки садукеји - који кажу да нема ускрса - и запиташе га:</verse>
				<verse number="28">Учитељу, Мојсије нам написа: "Ако коме умре брат који има жену, а деце нема, да брат његов узме жену и подигне пород брату своме".</verse>
				<verse number="29">Беше, дакле, седморо браће. Први узе жену и умре без деце.</verse>
				<verse number="30">И узе је други,</verse>
				<verse number="31">па и трећи, а тако и сва седморица не оставише деце и помреше.</verse>
				<verse number="32">Најпосле умре и жена.</verse>
				<verse number="33">О ускрсу, дакле, кога ће од њих бити жена? Јер је она седморици била жена.</verse>
				<verse number="34">И рече им Исус: Деца овога света жене се и удају,</verse>
				<verse number="35">а који се удостоје да добију онај свет и ускрс из мртвих, нити ће се женити нити удавати.</verse>
				<verse number="36">Јер не могу више ни умрети; јер су као анђели, и синови су Божји, кад су синови ускрса.</verse>
				<verse number="37">А да мртви устају, то и Мојсије показа на месту о купини, где Господа назива Богом Аврамовим, Богом Исаковим и Богом Јаковљевим.</verse>
				<verse number="38">А Бог није Бог мртвих, него живих; јер су њему сви живи.</verse>
				<verse number="39">А неки од књижевника одговорише: Учитељу, добро си казао!</verse>
				<verse number="40">И више ништа нису смели да га питају.</verse>
				<verse number="41">А он им рече: Како говоре да је Месија син Давидов?</verse>
				<verse number="42">Јер сам Давид каже у псалтиру: "Рече Господ Господу моме: Седи мени с десне стране</verse>
				<verse number="43">док не положим непријатеље твоје за подножје ногама твојим".</verse>
				<verse number="44">Давид, дакле, њега назива Господом; па како му је онда син?</verse>
				<verse number="45">А кад је сав народ слушао, рече ученицима:</verse>
				<verse number="46">Чувајте се од књижевника, који радо иду у таларима, воле поздраве по трговима, прва места по синагогама и прочеља на гозбама,</verse>
				<verse number="47">који једу куће удовичке и лажно се моле Богу дуго. Ови ће тим већма бити осуђени!</verse>
			</chapter>
			<chapter number="21">
				<verse number="1">И погледа горе и виде богате где мећу прилоге своје у ковчег.</verse>
				<verse number="2">А виде и једну сиромашну удовицу где онде меће две лепте,</verse>
				<verse number="3">и рече: Заиста, кажем вам: Ова сиромашна удовица метну више од свих.</verse>
				<verse number="4">Јер сви ови приложише од сувишка свога, а она од сиротиње своје метну сав ужитак што га је имала.</verse>
				<verse number="5">И кад неки рекоше за храм да је украшен лепим камењем и светим даровима, рече:</verse>
				<verse number="6">То што видите - доћи ће дани кад неће остати ни камен на камену који се неће порушити.</verse>
				<verse number="7">И запиташе га: Учитељу, а кад ће то бити? И какав је знак кад ће се то догодити?</verse>
				<verse number="8">А он рече: Пазите да вас не преваре! Јер ће многи доћи на име моје и говориће: Ја сам, и: Време се приближило. Не идите за њима!</verse>
				<verse number="9">А кад чујете ратове и буне, не плашите се; јер то мора бити прво, али нијеодмах крај.</verse>
				<verse number="10">Тада им рече: Устаће народ на народ и царство на царство.</verse>
				<verse number="11">Земља ће се трести јако, биће глади и помора по свету, страхота и великих знакова на небу.</verse>
				<verse number="12">А пре свега овога метнуће на вас руке своје и гониће вас, предаваће вас у синагоге и у тамнице, водиће вас пред цареве и намеснике због имена мога:</verse>
				<verse number="13">биће вам то за сведочанство.</verse>
				<verse number="14">Метните, дакле, у срца своја: Да се не приправљате како ћете се бранити,</verse>
				<verse number="15">јер ћу вам ја дати уста и мудрост којој се неће моћи противити или одговорити сви ваши противници.</verse>
				<verse number="16">А предаваће вас и родитељи, браћа, рођаци, непријатељи, и неке од вас побиће.</verse>
				<verse number="17">Сви ће омрзнути на вас због имена мога.</verse>
				<verse number="18">Али ни длака с главе ваше неће пропасти:</verse>
				<verse number="19">трпљењем својим доћи ћете до живота.</verse>
				<verse number="20">А кад видите да је Јерусалим опколила војска, онда знајте да је близу његово разорење.</verse>
				<verse number="21">Тада нека становници Јудеје беше у горе; који буду у граду, нека изиђу напоље, а који су у пољу, нека не улазе у њега.</verse>
				<verse number="22">Јер су ово дани освете, да се испуни све што је написано.</verse>
				<verse number="23">Тешко трудним женама и дојилицама у те дане! Јер ће бити велика невоља на земљи и гнев на овоме народу.</verse>
				<verse number="24">Пашће од оштрице мача и одвешће их у ропство по свима народима. Јерусалим ће газити незнабошци док се не изврше времена незнабожаца.</verse>
				<verse number="25">И биће знакова на сунцу, месецу и звездама, а на земљи обузеће народе страх од хуке и валова морских.</verse>
				<verse number="26">Људи ће умирати од страха и чекања онога што иде на земљу; јер ће се силе небеске покренути.</verse>
				<verse number="27">И тада ће угледати Сина човечјег где иде на облаку с великом силом и славом.</verse>
				<verse number="28">А кад се почне ово збивати, исправите се и подигните главе своје, јер се приближује избављење ваше!</verse>
				<verse number="29">И каза им причу: Погледајте на смокву и на сва дрвета!</verse>
				<verse number="30">Кад видите да већ терају, сами знате да је већ близу лето.</verse>
				<verse number="31">Тако и ви, кад видите да се ово збива, знајте да је близу царство Божје.</verse>
				<verse number="32">Заиста, кажем вам: Овај нараштај неће проћи док се све (ово) не збуде.</verse>
				<verse number="33">Небо и земља проћи ће, али моје речи неће проћи.</verse>
				<verse number="34">Али се чувајте да вам како срца не отежају мамурлуком, пијанством и бригама овога света, и да вам тај дан не дође изненада</verse>
				<verse number="35">као замка. Јер ће доћи на све који живе по свој земљи.</verse>
				<verse number="36">Али бдиjте једнако и молите се Богу да будете кадри утећи од свега овога што ће се збити, и стати пред Сина човечјег.</verse>
				<verse number="37">Дању је учио у храму, а ноћу је излазио и ноћивао на гори која се зове Маслинска.</verse>
				<verse number="38">И сав је народ већ рано ујутру долазио к њему у храм да га чује.</verse>
			</chapter>
			<chapter number="22">
				<verse number="1">А приближавао се празник бесквасних хлебова, који се зове пасха.</verse>
				<verse number="2">И првосвештеници и књижевници гледаху како би га убили; јер су се бојали народа.</verse>
				<verse number="3">Тада уђе сотона у Јуду који се звао Искариотски и био један од дванаесторице.</verse>
				<verse number="4">И отиде и договори се с првосвештеницима и заповедницима како ће им га издати.</verse>
				<verse number="5">И обрадоваше се, и уговорише да му даду новаца.</verse>
				<verse number="6">И он обећа, и тражио је згоду да им га преда кад не буде народа око њега.</verse>
				<verse number="7">И дође дан бесквасних хлебова, у који је требало клати пасху.</verse>
				<verse number="8">И посла Петра и Јована и рече: Идите, спремите нам пасху да једемо.</verse>
				<verse number="9">А они му рекоше: Где хоћеш да спремимо?</verse>
				<verse number="10">А он им рече: Ето, кад уђете у град, срешће вас човек који носи воде у крчагу. Идите за њим у кућу у коју он уђе.</verse>
				<verse number="11">И домаћину кажите: Учитељ те пита: Где је дворница где ћу јести пасху с ученицима својим?</verse>
				<verse number="12">И он ће вам показати велику, патосану собу; онде спремите.</verse>
				<verse number="13">А они отидоше и нађоше као што им је рекао, и спремише пасху.</verse>
				<verse number="14">И кад дође час, леже за трпезу, и апостоли с њиме.</verse>
				<verse number="15">И рече им: Врло сам желео да једем ову пасху с вама пре него што страдам.</verse>
				<verse number="16">Јер вам кажем: Нећу је више јести док се не испуни у царству Божјем.</verse>
				<verse number="17">И узе чашу, захвали Богу и рече. Узмите је и разделите међу собом.</verse>
				<verse number="18">Јер вам кажем: Нећу више пити од рода виноградскога док не дође царство Божје.</verse>
				<verse number="19">И узе хлеб, захвали Богу, изломи га и даде њима и рече: Ово је тело моје, које се за вас даје. Ово чините за мој спомен!</verse>
				<verse number="20">Тако и чашу по вечери, и рече: Ова је чаша нови савез мојом крвљу, која сеза вас пролива.</verse>
				<verse number="21">Али, гле, рука мога издајника са мном је на трпези!</verse>
				<verse number="22">Син човечји, истина, иде као што је одређено, али тешко ономе човеку који га издаје!</verse>
				<verse number="23">И они почеше питати један другога, који би од њих био тај који ће то учинити.</verse>
				<verse number="24">А дође и до препирања међу њима, који се од њих чини да је највећи.</verse>
				<verse number="25">А он им рече: Цареви народни господаре њима, и који имају власт над њима, зову се добротвори.</verse>
				<verse number="26">Али ви немојте тако; него највећи међу вама нека буде као најмлађи, и старешина као слуга.</verse>
				<verse number="27">Јер који је већи, који је за трпезом или који служи? Није ли онај за трпезом? А ја сам међу вама као слуга.</verse>
				<verse number="28">А ви сте они који сте се одржали са мном у мојим напастима.</verse>
				<verse number="29">И ја остављам вама царство, као што је Отац мој оставио мени;</verse>
				<verse number="30">да једете и пијете за мојом трпезом у царству моме, и да седите на престолима и владате над дванаест племена Израиљевих.</verse>
				<verse number="31">Симоне, Симоне, ето вас је искао сотона да би вас чинио као пшеницу.</verse>
				<verse number="32">Али ја се молих за тебе да твоја вера не престане. И ти, кад се једном обратиш, утврди браћу своју.</verse>
				<verse number="33">А он му рече: Господе, с тобом сам готов и у тамницу и у смрт ићи!</verse>
				<verse number="34">А он рече: кажем ти, Петре, неће данас запевати петао док се трипут не одречеш да ме познајеш.</verse>
				<verse number="35">И рече им: Кад вас посла без кесе, торбе и обуће, еда вам што недостаде? А они рекоше: Ништа.</verse>
				<verse number="36">А он им рече: Али сад - који има кесу, нека је узме, тако и торбу, а који нема, нека прода хаљину своју и купи мач.</verse>
				<verse number="37">Јер вам кажем: Мора се на мени извршити ово што стоји у писму: "И метнуше га међу злочинце" - јер ја сам своје свршио.</verse>
				<verse number="38">А они рекоше: Господе, ево овде два мача. А он им рече: Доста је.</verse>
				<verse number="39">Тада изиђе и отиде, по обичају, на Маслинску гору. А с њим отидоше и ученици.</verse>
				<verse number="40">И кад дође на место, рече им: Молите се Богу да не паднете у напаст!</verse>
				<verse number="41">И сам одступи од њих колико се може каменом добацити, клекну на колена и мољаше се Богу:</verse>
				<verse number="42">Оче, ако хоћеш, уклони ову чашу од мене! Али не моја воља, него твоја да буде!</verse>
				<verse number="43">И јави му се анђео с неба и крепио га је.</verse>
				<verse number="44">И будући у страху, још се боље молио. Зној његов беше као капље крви које капљу на земљу.</verse>
				<verse number="45">И уста од молитве, дође к ученицима и нађе их где спавају од жалости.</verse>
				<verse number="46">И рече им: Што спавате? Устаните и молите се Богу да не паднете у напаст!</verse>
				<verse number="47">Док је он још говорио, гле, дође велика гомила људи; један од дванаесторице, по имену Јуда, ишао је пред њима, и приступи Исусу да га пољуби.</verse>
				<verse number="48">А Исус му рече: Јуда, зар пољупцем издајеш Сина човечјег?</verse>
				<verse number="49">А кад његови пратиоци видеше шта ће бити, рекоше: Господе, пратиоци видеше шта ће бити, рекоше: Господе, да бијемо мачем?</verse>
				<verse number="50">И удари један од њих првосвештеникова слугу и одсече му десно ухо.</verse>
				<verse number="51">А Исус одговори и рече: Оставите то! И дохвати се уха и излечи слугу.</verse>
				<verse number="52">А првосвештеницима, заповедницима храма и старешинама који су дошли на њега, рече Исус: као на разбојника, изишли сте с мачевима и батинама.</verse>
				<verse number="53">Кад сам сваки дан био с вама у храму, нисте дигли руку на мене. Али ово је ваш час и област таме.</verse>
				<verse number="54">А кад га ухватише, одведоше га и уведоше у кућу првосвештеникову. А Петар иђаше за њим издалека.</verse>
				<verse number="55">И кад наложише ватру насред дворишта и сеђаху заједно, сеђаше и Петар међу њима.</verse>
				<verse number="56">И спази га једна слушкиња где седи код ватре, погледа на њега и рече: И овај је био с њим.</verse>
				<verse number="57">А он га се одрече: Не знам га, жено!</verse>
				<verse number="58">И мало затим виде га други и рече: И ти си од њих. А Петар рече: Нисам, човече!</verse>
				<verse number="59">И после тако једнога часа потврђивао је други један: Заиста је и овај био с њим, јер је и Галилејац.</verse>
				<verse number="60">А Петар рече: Човече, не знам шта говориш. И одмах, док је он још говорио, запева петао.</verse>
				<verse number="61">И Господ се обазре и погледа на Петра, и Петар се сети речи Господње, како му рече: Пре него што петао данас запева, трипут ћеш ме се одрећи.</verse>
				<verse number="62">И изиђе напоље и плака горко.</verse>
				<verse number="63">А људи који га држаху, ругаху му се и бијаху га;</verse>
				<verse number="64">покрише га, па га питаху: прореци, ко те је ударио?</verse>
				<verse number="65">И многе друге хуле говораху на њега.</verse>
				<verse number="66">А кад свану, сабраше се старешине народне, првосвештеници и књижевници, и одведоше га у свој суд</verse>
				<verse number="67">и рекоше: Ако си ти Месија, кажи нам! А он им рече: Ако вам кажем, нећете веровати;</verse>
				<verse number="68">а ако вас запитам, нећете ми одговорити.</verse>
				<verse number="69">Одсад ће Син човечји седети с десне стране силе Божје.</verse>
				<verse number="70">Тада рекоше сви: Ти си, дакле, Син Божји? А он им рече: Ви кажете да сам.</verse>
				<verse number="71">А они рекоше: Шта нам још треба сведочанство? Сами смо чули из његових уста.</verse>
			</chapter>
			<chapter number="23">
				<verse number="1">И усташе сви и одведоше га Пилату.</verse>
				<verse number="2">И почеше га оптуживати: Овога нађосмо да отпађује наш народ и забрањује давати цару царевину, и говори да је он Месија, цар.</verse>
				<verse number="3">А Пилат га упита: Јеси ли ти цар јудејски? А он му одговори: Ти кажеш.</verse>
				<verse number="4">А Пилат рече првосвештеницима и народу: Не налазим никакве кривице на овом човеку.</verse>
				<verse number="5">А они наваљиваху и говораху: Он буни народ, учећи по свој Јудеји, почевши од Галилеје па довде.</verse>
				<verse number="6">А кад Пилат чу то, упита је ли он Галилејац.</verse>
				<verse number="7">И кад дозна да је из подручја Иродова, посла га Ироду, који је тих дана такође био у Јерусалиму.</verse>
				<verse number="8">А кад Ирод виде Исуса, обрадова се врло; одавно је већ желео да га види, јер је чуо за њега, и надао се да ће видети какво чудо од њега.</verse>
				<verse number="9">И пита га много, али му он не одговори ништа.</verse>
				<verse number="10">А првосвештеници и књижевници стајаху и оптуживаху га јако.</verse>
				<verse number="11">Тада га Ирод са својим војницима презре и наруга му се, обуче му сјајну хаљину и посла га натраг Пилату.</verse>
				<verse number="12">Тога дана се помирише Ирод и Пилат; јер су пре били у завади.</verse>
				<verse number="13">А Пилат сазва првосвештенике, старешине и народ</verse>
				<verse number="14">и рече им: Доведосте ми овога човека као да он отпађује народ, и, ето, ја га пред вама испитах, и не нађох на овом човеку ниједне кривице што ви на њега говорите.</verse>
				<verse number="15">А ни Ирод; јер га нам је натраг послао. И, ето, није учинио ништа што би заслужило смрт.</verse>
				<verse number="16">Да га, дакле, ишибам и пустим.</verse>
				<verse number="17">...</verse>
				<verse number="18">А они сви повикаше: Узми овога, а пусти нам Вараву!</verse>
				<verse number="19">За некакву буну у граду и за убиство беше овај бачен у тамницу.</verse>
				<verse number="20">А Пилат им опет поче говорити, јер је хтео да пусти Исуса.</verse>
				<verse number="21">А они викаху: Распни га, распни!</verse>
				<verse number="22">А он им по трећипут рече: Па какво је зло учинио он? Ја не нађох на њему ништа што би заслужило смрт. Да га, дакле, ишибам и пустим.</verse>
				<verse number="23">А они наваљиваху с великом виком и искаху да се он разапне; и њихова вика надвлада.</verse>
				<verse number="24">Тада Пилат пресуди да буде као што они траже.</verse>
				<verse number="25">И пусти онога што га искаху, који беше бачен у тамницу за буну и за убиство, а Исуса остави на њихову вољу.</verse>
				<verse number="26">И кад га поведоше, ухватише некога Симона из Кирине, који је ишао из поља, и метнуше на њега крст да га носи за Исусом.</verse>
				<verse number="27">А за њим иђаше много народа и жена, који нарицаху и плакаху за њим.</verse>
				<verse number="28">А Исус се осврну на њих и рече: Кћери Јерусалимске, не плачите за мном, него плачите за собом и за децом својом!</verse>
				<verse number="29">Јер, ето, иду дани када ће се рећи: Благо нероткињама, и утробама које не родише, и сисама које не дојише!</verse>
				<verse number="30">Тада ће почети говорити горама: Падните на нас!, и бреговима: Покрите нас!</verse>
				<verse number="31">Јер кад се овако ради са зеленим дрветом, шта ће бити од сухог?</verse>
				<verse number="32">А вођаху с њим још и два злочинца да их погубе.</verse>
				<verse number="33">И кад дођоше на место које се зове "Лубања", онде разапеше њега и злочинце, једнога с десне, а другог с леве стране.</verse>
				<verse number="34">А Исус рече: Оче, опрости им, јер не знају шта чине! Тада разделише хаљине његове коцком.</verse>
				<verse number="35">И стајао је народ и гледао. А старешине се ругаху и говораху: Другима је помогао, нека помогне себи, ако је он избрани Месија Божји!</verse>
				<verse number="36">А ругаху му се и војници; приступаху му и даваху му оцат</verse>
				<verse number="37">и говораху: Ако си ти цар јудејски, помози сам себи!</verse>
				<verse number="38">А беше и натпис над њим: Ово је цар јудејски.</verse>
				<verse number="39">А један од обешених злочинаца хуљаше на њега: Зар ниси ти Месија? Помози себи и нама!</verse>
				<verse number="40">А други му одговори и караше га: Зар се ти не бојиш Бога, кад си и сам тако осуђен?</verse>
				<verse number="41">И то, ми праведно, јер примамо што наша дела заслужују; али он никаква зла није учинио.</verse>
				<verse number="42">И рече: Исусе, сети ме се кад дођеш у царство своје!</verse>
				<verse number="43">И рече му: Заиста, кажем ти. Данас ћеш са мном бити у рају.</verse>
				<verse number="44">А беше већ око шестога часа; и тама би по свој земљи до часа деветога.</verse>
				<verse number="45">Сунце помрча, а завеса у храму раздера се на пола.</verse>
				<verse number="46">И повика Исус из гласа: Оче, у твоје руке предајем дух свој! И кад ово рече, издахну.</verse>
				<verse number="47">А кад капетан виде шта би, стаде хвалити Бога и рече: Заиста је овај човек био праведник!</verse>
				<verse number="48">И сав народ који се био скупио да гледа ово, кад виде шта би, врати се кући бијући се у прса.</verse>
				<verse number="49">А сви његови знанци стајаху издалека, и жене које су с њиме дошле из Галилеје, и гледаху ово.</verse>
				<verse number="50">И, гле, човек по имену Јосиф, саветник, добар и праведан човек</verse>
				<verse number="51">- он не беше пристао на њихову одлуку и на њихово дело -, из Ариматеје, града јудејског, који је чекао царства Божјег,</verse>
				<verse number="52">приступи Пилату и заиска тело Исусово.</verse>
				<verse number="53">И скиде га, обави платном и метну га у гроб, исечен у камену, у коме још нико никада није лежао.</verse>
				<verse number="54">А беше петак, и субота освиташе.</verse>
				<verse number="55">А ишле су за њим жене које беху дошле с Исусом из Галилеје, и видеше гроб и како се метну тело његово.</verse>
				<verse number="56">Па се вратише кући и спремише мирисе и миро. У суботу осташе на миру, по закону.</verse>
			</chapter>
			<chapter number="24">
				<verse number="1">А у први дан недеље, врло рано, дођоше на гроб и донесоше мирисе што их спремише.</verse>
				<verse number="2">Али нађоше камен одваљен од гроба,</verse>
				<verse number="3">И кад уђоше, не нађоше тела Господа Исуса.</verse>
				<verse number="4">Кад се оне чуђаху томе, гле, два човека стадоше пред њих у сјајним хаљинама.</verse>
				<verse number="5">Оне се уплашише и оборише лица к земљи, а ови им рекоше: Што тражите живога међу мртвима?</verse>
				<verse number="6">Није овде, него устаде. Сетите се како вам је говорио још кад је био у Галилеји:</verse>
				<verse number="7">Син човечји треба да се преда у руке грешних људи и да се разапне и трећи дан да устане.</verse>
				<verse number="8">И сетише се његових речи;</verse>
				<verse number="9">вратише се од гроба и јавише све ово једанаесторици и свима осталима.</verse>
				<verse number="10">Марија Магдалина, Јована, Марија Јаковљева и остале с њима казаше ово апостолима.</verse>
				<verse number="11">А њима се ове речи учинише као бенетање, и не вероваху им.</verse>
				<verse number="12">А Петар устаде и отрча ка гробу; нагнувши се, виде само повоје, и отиде чудећи се у себи шта би.</verse>
				<verse number="13">И, гле, двојица од њих иђаху истога дана у село које је од Јерусалима далеко шест стадија и зове се Емаус.</verse>
				<verse number="14">Они говораху међу собом о свима овим догађајима.</verse>
				<verse number="15">А кад се они разговараху и препираху, и сам се Исус прибижи и иђаше с њима.</verse>
				<verse number="16">Али очи њихове се држаху те га не познаше.</verse>
				<verse number="17">И рече им: Какав је то разговор што га имате међу собом на путу? И стадоше жалосни.</verse>
				<verse number="18">А један, по имену Клеопа, одговори му: Јеси ли ти једини странац у Јерусалиму који ниси чуо шта је у њему било ових дана?</verse>
				<verse number="19">И рече им: Шта? А они му рекоше: За Исуса Назарећанина, који је био пророк, силан у делу и речи пред Богом и свим народом.</verse>
				<verse number="20">Како га наши првосвештеници и старешине предадоше да се осуди на смрт и разапеше га -</verse>
				<verse number="21">а ми се надасмо да је он онај који ће избавити Израиља. И сврх свега тога данас је већ трећи дан како то би.</verse>
				<verse number="22">А уплашише нас и неке наше жене које су била рано на гробу,</verse>
				<verse number="23">и кад не нађоше тела његова, дођоше и рекоше да су им се јавили анђели, који су казали да је он жив.</verse>
				<verse number="24">И неки од наших отидоше на гроб и нађоше тако као што су казале жене, али њега нису видели.</verse>
				<verse number="25">А он им рече: О безумни, како тешко верујете у све што су казали пророци!</verse>
				<verse number="26">Зар није требао Месија то да претрпи, па да уђе у славу своју?</verse>
				<verse number="27">И, почевши од Мојсија и од свих пророка, разјасни им што је за њега речено у свему писму.</verse>
				<verse number="28">И кад се прибижише селу у који иђаху, он се правио као да хоће даље да иде.</verse>
				<verse number="29">И натераше га говорећи: Остани с нама, јер је близу вече и дан је већ нагао. И уђе да остане с њима.</verse>
				<verse number="30">И кад је лежао с њима за трпезом, узе хлеб, благослови га, изломи и даваше им.</verse>
				<verse number="31">Тада им се отворише очи, и познаше га; али њега нестаде.</verse>
				<verse number="32">И рекоше један другоме: Није ли срце наше горело у нама кад нам је путем говорио и тумачио нам писма?</verse>
				<verse number="33">И још тога часа усташе и вратише се у Јерусалим. И нађоше једнаесторицу и њихове другове заједно.</verse>
				<verse number="34">Ови говораху: Заиста је устао Господ и јавио се Симону!</verse>
				<verse number="35">А они причаху шта је било на путу и како су га познали кад је ломио хлеб.</verse>
				<verse number="36">А кад они то говораху,стаде он међу њих и рече им: Мир вам!</verse>
				<verse number="37">А они, у трепету и страху, мишљаху да виде духа.</verse>
				<verse number="38">И рече им: Што се плашите, и зашто се јавља сумња у срцима вашим?</verse>
				<verse number="39">Видите руке моје и ноге моје: ја сам главом. Опипајте ме и видите: дух нема меса и костију као што видите да ја имам.</verse>
				<verse number="40">И кад то рече, показа им руке и ноге.</verse>
				<verse number="41">А како они још не вероваху од радости и чуђаху се, рече им: Имате лиовде што за јело?</verse>
				<verse number="42">А они му дадоше комад печене рибе.</verse>
				<verse number="43">И узе и поједе пред њима.</verse>
				<verse number="44">И рече им: Ово су моје речи које сам вам говорио још док сам био с вама: Све се мора свршити што је за мене написано у закону Мојсијеву, пророцима и псалмима.</verse>
				<verse number="45">Тада им отвори ум да разумеју писма,</verse>
				<verse number="46">и рече им: Тако је написано, да Месија треба да страда и трећи дан да устане из мртвих;</verse>
				<verse number="47">и у његово име треба да се проповеда покајање за опроштење греха свима народима, почевши од Јерусалима.</verse>
				<verse number="48">Ви сте сведоци овоме:</verse>
				<verse number="49">И, ево, ја ћу послати обећање Оца свога на вас; а ви седите у граду док се не обучете у силу с висине.</verse>
				<verse number="50">Тада их изведе до Витаније, подигну руке своје и благослови их.</verse>
				<verse number="51">И кад их је благосиљао, одступи од њих и узношаше се на небо.</verse>
				<verse number="52">А они му се поклонише и вратише се у Јерусалим с великом радошћу.</verse>
				<verse number="53">И беху једнако у храму и слављаху Бога.</verse>
			</chapter>
		</book>
		<book number="43">
			<chapter number="1">
				<verse number="1">У почетку беше Логос (Реч), и Логос беше у Бога, и Бог беше Логос.</verse>
				<verse number="2">Овај беше у почетку у Бога.</verse>
				<verse number="3">Све је кроз њега постало, и без њега ништа није постало што је постало.</verse>
				<verse number="4">У њему беше живот, и овај живот беше светлост људима.</verse>
				<verse number="5">И светлост светли у тами, и - тама је не прихвати.</verse>
				<verse number="6">Појави се човек, послан од Бога, по имену Јован.</verse>
				<verse number="7">Овај дође за сведочанство, да сведочи за светлост, да сви верују кроз њега.</verse>
				<verse number="8">Не беше он светлост, него (само) да сведочи за светлост.</verse>
				<verse number="9">А права светлост, која осветљује свакога човека, долажаше на свет.</verse>
				<verse number="10">На свету беше, и свет кроз њега поста, и - свет га не позна.</verse>
				<verse number="11">У своју кућу дође, и - његови га не примише.</verse>
				<verse number="12">А свима који га примише, даде им власт да буду деца Божја, (онима) који верују у име његово,</verse>
				<verse number="13">који се не родише од крви, ни од воље меса, ни од воље мужевље, него од Бога.</verse>
				<verse number="14">И Логос поста човек од меса и крви и станова међу нама, и гледасмо славу његову, славу као јединорођенога од Оца, пун благодати и истине.</verse>
				<verse number="15">Јован сведочи за њега и виче: Овај беше за кога рекох: Који за мном иде, претече ме, јер пре мене беше.</verse>
				<verse number="16">Јер од његова изобиља сви ми примисмо, и то благодат за благодаћу.</verse>
				<verse number="17">Јер се закон даде преко Мојсија, а благодат и истина дође кроз Исуса Христа.</verse>
				<verse number="18">Бога никад нико није видео; јединорођени, Бог, који је у наручју Очину, он (га) јави.</verse>
				<verse number="19">Ово је сведочанство Јованово кад Јудеји из Јерусалима послаше к њему свештенике и левите да га питају: Ко си ти?</verse>
				<verse number="20">И он призна и не порече, и призна: Ја нисам Месија.</verse>
				<verse number="21">И запиташе га: Ко си, дакле? Јеси ли Илија? И рече: Нисам. Јеси ли пророк? И одговори: Нисам.</verse>
				<verse number="22">Тада му рекоше: Ко си? Да можемо казати онима који су нас послали. Шта кажеш за себе?</verse>
				<verse number="23">Рече: Ја сам "глас онога што виче у пустињи: Поравните пут Господњи!" - као што каза пророк Исаија.</verse>
				<verse number="24">И посланици беху од фарисеја.</verse>
				<verse number="25">И запиташе га и рекоше му: зашто, дакле, кршћаваш кад ти ниси Месија, ни Илија, ни пророк?</verse>
				<verse number="26">А Јован им одговори: Ја кршћавам (само) водом; међу вама стоји онај кога ви не знате,</verse>
				<verse number="27">који за мном иде, коме ја нисам достојан одрешити ремена на обући његовој.</verse>
				<verse number="28">Ово би у Витанији преко Јордана, где је Јован кршћавао.</verse>
				<verse number="29">Сутрадан виде Исуса где иде к њему, и рече: Ево јагње Божје које уништава грех света!</verse>
				<verse number="30">Ово је онај за кога ја рекох: За мном иде човек који ме претече, јер пре мене беше.</verse>
				<verse number="31">И ја га не знадох; али зато дођох ја да крстим водом, да га објавим Израиљу.</verse>
				<verse number="32">И посведочи Јован: Видех Духа где силази с неба као голуб, и оста на њему.</verse>
				<verse number="33">И ја га не знадох; али онај који ме посла да крстим водом, тај ми рече: На кога видиш да силази Дух и стоји на њему, то је онај који ће крстити Духом светим.</verse>
				<verse number="34">И ја сам видео, и засведочио сам да је овај Син Божји.</verse>
				<verse number="35">Сутрадан опет стајаше Јован и двојица од његових ученика,</verse>
				<verse number="36">и погледавши на Исуса који је туда пролазио, рече: Ево јагње Божје!</verse>
				<verse number="37">И чуше га оба ученика кад то каза и пођоше за Исусом.</verse>
				<verse number="38">А Исус се осврну, и кад виде да иду за њим, рече им: Шта хоћете? А они му рекоше: Рави - т.ј. преведено: учитељу -, где станујеш?</verse>
				<verse number="39">Рече им: Дођите па ћете видети. И дођоше и видеше где станује, и осташе у њега тај дан. А беше око десетога часа.</verse>
				<verse number="40">Један од двојице који чуше (оне речи) од Јована и иђаху за Исусом, беше Андрија, брат Симона Петра.</verse>
				<verse number="41">Овај нађе прво свога брата Симона и рече му: Нашли смо Месију - т.ј. преведено: Христос (Помазаник).</verse>
				<verse number="42">И доведе га к Исусу. Исус погледа на њега и рече: Ти си Симон, син Јованов; ти ћеш се звати Кифа - што значи: Петар (стена).</verse>
				<verse number="43">Сутрадан хтеде да оде у Галилеју, и нађе Филипа. И рече му Исус: Хајде за мном!</verse>
				<verse number="44">А Филип беше из Витсаиде, из града Андријина и Петрова.</verse>
				<verse number="45">Филип нађе Натанаила и рече му: Нашли смо онога за кога Мојсије писа у закону и пророци: Исуса, сина Јосифова, Назарећанина.</verse>
				<verse number="46">А Натанаило му рече: Зар из Назарета може бити што добро? Рече му Филип: Дођи и види!</verse>
				<verse number="47">А Исус виде Натанаила где иде к њему и рече за њега: Ево правога Израиљца у коме нема лажи.</verse>
				<verse number="48">Реч му Натанаило: Откуда ме познајеш? А Исус одговори и рече му: Пре него што те Филип позва, видех те кад си био под смоквом.</verse>
				<verse number="49">Одговори му Натанаило: Рави, ти си Син Божји, ти си цар Израиљев!</verse>
				<verse number="50">А Исус одговори и рече му: Што ти казах да те видех под смоковм, зато верујеш? Видећеш веће од овога.</verse>
				<verse number="51">И рече му: Заиста, заиста, кажем вам: Видећете небо отворено и анђеле Божје где се пењу и силазе на Сина човечјег.</verse>
			</chapter>
			<chapter number="2">
				<verse number="1">Трећега дана беше свадба у Кани галилејској, и била је онде мати Исусова.</verse>
				<verse number="2">А беху позвани на свадбу и Исус и ученици његови.</verse>
				<verse number="3">И кад неста вина, рече мати Исусова њему: Немају вина.</verse>
				<verse number="4">А Исус јој рече: Махни ме се, жено! Још није дошао мој час.</verse>
				<verse number="5">А мати његова рече слугама: Што вам каже, учините!</verse>
				<verse number="6">Беше, пак, онде, ради јудејског чишћења, шест водених судова од камена, од по два или три метрита.</verse>
				<verse number="7">Рече им Исус: Напуните судове воде. И напунише их до горе.</verse>
				<verse number="8">И рече им: Захитите сад и носите трпезару. И однесоше.</verse>
				<verse number="9">А кад трпезар окуси воду која је постала вино - он није знао откуда је, а слуге које су захитиле воду, знале су - зовну трпезар младожењу</verse>
				<verse number="10">и рече му: Сваки човек износи прво добро вино, и (тек) кад се опију, онда горе; ти си чувао добро вино до сада.</verse>
				<verse number="11">Тако Исус учини прво чудо, у Кани галилејској, и показа славу своју: и ученици његови вероваше у њега.</verse>
				<verse number="12">Потом сиђе у Кафарнаум, он, мати његова, браћа његова и ученици његови, и онде осташе само неколико дана.</verse>
				<verse number="13">И беше близу пасха јудејска, и Исус отиде горе у Јерусалим.</verse>
				<verse number="14">И нађе у храму где седе они што продаваху говеда, овце и голубове, и оне који мењаху новце.</verse>
				<verse number="15">И начини бич од узица и истера све из храма, и овце и говеда; мењачима просу новце и испремета столове,</verse>
				<verse number="16">а онима што продаваху голубове, рече: Носите ово одавде, не чините од дома Оца мога дома трговачког!</verse>
				<verse number="17">И ученици се његови сетише да је написано: "Ревност за кућу твоју појешће ме".</verse>
				<verse number="18">Тада Јудеји одговорише и рекоше му: Какав нам знак можеш показати, да смеш то чинити?</verse>
				<verse number="19">А Исус одговори и рече им: Срушите овај храм, и ја ћу га за три дана подићи!</verse>
				<verse number="20">Тада рекоше Јудеји: Четрдесет и шест година грађен је овај храм - и ти ћеш га за три дана подићи?</verse>
				<verse number="21">А он је говорио о храму тела свога.</verse>
				<verse number="22">Па кад је устао из мртвих, сетише се ученици његови да је он то рекао, и повероваше писму и речи коју рече Исус.</verse>
				<verse number="23">А кад је о празнику пасхе био у Јерусалиму, многи повероваше у име његово, јер видеше његова чудеса што их је чинио.</verse>
				<verse number="24">Али Исус није поверавао себе њима, јер их је све знао,</verse>
				<verse number="25">и није му требало да ко сведочи за човека; сам је знао шта беше у човеку.</verse>
			</chapter>
			<chapter number="3">
				<verse number="1">А беше међу фарисејима човек по имену Никодим, члан јудејског синедриона.</verse>
				<verse number="2">Овај дође к њему ноћу и рече му: Рави, знамо да си ти од Бога дошао учитељ; јер нико не може чинити ових чудеса што их чиниш ти, ако није Бог с њим.</verse>
				<verse number="3">А Исус одговори и рече му: заиста, заиста, кажем ти: Ако се ко не роди од горе, не може видети царства Божјег.</verse>
				<verse number="4">Рече му Никодим: Како се може човек родити кад је стар? Зар може по другипут ући у утробу матере своје и родити се?</verse>
				<verse number="5">Одговори Исус: Заиста, заиста, кажем ти: Ако се ко не роди водом и Духом, не може ући у царство Божје.</verse>
				<verse number="6">Што је рођено од меса, месо је, и што је рођено од Духа, Дух је.</verse>
				<verse number="7">Не чуди се што ти рекох: Морате се родити од горе.</verse>
				<verse number="8">Ветар дува где хоће, и његово фијукање чујеш, али не знаш откуда долази и куда иде: тако је са сваким који је рођен од Духа.</verse>
				<verse number="9">Одговори Никодим и рече му: Како може то бити?!</verse>
				<verse number="10">А Исус одговори и рече му: Ти си чувени учитељ Израиљев и не схваћаш то?</verse>
				<verse number="11">Заиста, заиста, кажем ти: Говоримо што знамо и сведочимо што смо видели, па ипак сведочанства нашег не примате.</verse>
				<verse number="12">Кад вам казах земаљско, па не верујете, како ћете веровати кад вам кажем небеско?</verse>
				<verse number="13">Нико се није попео на небо осим онога који је сишао с неба, Син човечји.</verse>
				<verse number="14">И као што је Мојсије подигао змију у пустињи, тако треба да се подигне и Син човечји,</verse>
				<verse number="15">да сваки који верује, у њему има живот вечни.</verse>
				<verse number="16">Јер је Бог тако заволео свет, да је и Сина свога јединорођенога дао, да ниједан који верује у њега, не погине, него да има живот вечни.</verse>
				<verse number="17">Јер не посла Бог Сина на свет да суди свету, него да се свет спасе кроз њега.</verse>
				<verse number="18">Који верује у њега, томе се не суди. А који не верује, већ је осуђен, што није веровао у име јединорођенога Сина Божјег.</verse>
				<verse number="19">А ово је суд: светлост је дошла на свет, али људима би милија тама него ли светлост; јер њихова дела беху зла.</verse>
				<verse number="20">Јер сваки који чини зло, мрзи на светлост и не иде к светлости, да не покарају дела његових.</verse>
				<verse number="21">А ко истину чини, долази к светлости, да се виде дела његова, јер су у Богу учињена.</verse>
				<verse number="22">Потом дође Исус са својим ученицима у Јудеју, ту се задржао с њима и кршћавао је.</verse>
				<verse number="23">А и Јован је кршћавао у Енону, близу Салима, јер је онде било много воде; и долажаху и он их кршћаваше.</verse>
				<verse number="24">Јер још не беше Јован бачен у тамницу.</verse>
				<verse number="25">Тако дође до распре између ученика Јованових и једног Јудејина око чишћења.</verse>
				<verse number="26">И дођоше к Јовану и рекоше му: Рави, онај што беше с тобом преко Јордана, за кога си ти сведочио, ето (и) он кршћава и сви иду к њему.</verse>
				<verse number="27">А Јован одговори и рече: Не може нико ништа примити, ако му није дано с неба.</verse>
				<verse number="28">Ви сте сами моји сведоци да сам рекао: Ја нисам Месија, него сам послан пред њим.</verse>
				<verse number="29">Ко има младу, тај је младожења; а пријатељ младожењин, који стоји и слуша га, радује се од срца гласу младожењину. Ова моја радост сад је највећа.</verse>
				<verse number="30">Он треба да расте, а ја да се умањујем.</verse>
				<verse number="31">Који од горе долази, над свима је; који је са земље, земаљски је, и говори тако. Који с неба долази, над свима је.</verse>
				<verse number="32">Што је видео и чуо, то сведочи, и - сведочанства његова нико не прима!</verse>
				<verse number="33">Који је примио његово сведочанство, потврдио је да је Бог истинит.</verse>
				<verse number="34">Јер кога је Бог послао, тај речи Божје говори: Јер (му) не даје (Бог) Духа на меру.</verse>
				<verse number="35">Отац љуби Сина, и све је дао у његове руке.</verse>
				<verse number="36">Ко верује у Сина, има живот вечни, а ко се противи Сину, неће видети живота, него гнев Божји остаје на њему.</verse>
			</chapter>
			<chapter number="4">
				<verse number="1">Кад, дакле, Господ дозна да су фарисеји чули да Исус више ученика добива и кршћава него Јован</verse>
				<verse number="2">- иако сам Исус није кршћавао, него (само) ученици његови -,</verse>
				<verse number="3">остави Јудеју и оде опет у Галилеју</verse>
				<verse number="4">А ваљало му је проћи кроз Самарију.</verse>
				<verse number="5">Тако дође у град самаријски који се зове Сихар, близу земљишта што га је Јаков дао Јосифу, сину своме.</verse>
				<verse number="6">Онде беше студенац Јаковљев. Исус, уморан од пута, седе тако крај студенца. А било је око шестога часа.</verse>
				<verse number="7">И дође жена Самарјанка да захити воде. Рече јој Исус: Дај ми да пијем!</verse>
				<verse number="8">Ученици његови беху, наиме, отишли у град да купе јела.</verse>
				<verse number="9">А жена Самарјанак рече му: Како можеш ти као Јудејин од мене, жене Самарјанке искати да пијеш? - Јудеји се, наиме, не мешају са Самарјанима.</verse>
				<verse number="10">А Исус одговори и рече јој: Кад би ти знала дар Божји, и ко је тај који ти говори: Дај ми да пијем, - ти би искала у њега, и дао би ти воду живу.</verse>
				<verse number="11">Рече му она: Господе, немаш чим захитити, а студенац је дубок. Откуда ти, дакле, вода жива?</verse>
				<verse number="12">Зар си ти већи од нашега оца Јакова, који нам је дао овај студенац, и пио из њега сам и синови његови и стока његова?</verse>
				<verse number="13">Одговори Исус и рече јој: Сваки који пије од ове воде, опет ће ожеднети;</verse>
				<verse number="14">а који пије од воде коју ћу му ја дати, неће ожеднети никада, него ће вода коју ћу му ја дати, бити у њему извор воде која тече у живот вечни.</verse>
				<verse number="15">Рече му жена: Господе, дај ми те воде, да не жедним и не долазим овамо по воду.</verse>
				<verse number="16">Рече јој: Иди, зови мужа свога и дођи овамо!</verse>
				<verse number="17">Одговори жена и рече: Немам мужа. Рече јој Исус: Добро си казала: Немам мужа.</verse>
				<verse number="18">Јер си пет мужева имала, и сад кога имаш, није ти муж. То си право казала.</verse>
				<verse number="19">Рече му жена: Господе, видим да си ти пророк.</verse>
				<verse number="20">Оци наши молише се Богу на овој гори, а ви кажете да је у Јерусалиму место где се треба молити.</verse>
				<verse number="21">Рече јој Исус: Жено, веруј ми да иде час када се нећете молити Оцу ни на овој гори ни у Јерусалиму.</verse>
				<verse number="22">Ви не знате чему се молите, а ми знамо чему се молимо; јер је спасење од Јудеја.</verse>
				<verse number="23">Али иде час, и већ је ту, кад ће се прави богомољци молити Оцу духом и истином. Јер Отац хоће такових богомољаца.</verse>
				<verse number="24">Бог је дух; и који му се моле, духом и истином треба да се моле.</verse>
				<verse number="25">Рече му жена: Знам да ће доћи Месија, који се зове Христос. Кад он дође, казаће нам све.</verse>
				<verse number="26">Рече јој Исус: Ја сам, који с тобом говорим.</verse>
				<verse number="27">Тада дођоше ученици његови, и чуђаху се што је са женом говорио. Али ниједан не рече: Шта хоћеш? или: Што говориш с њом?</verse>
				<verse number="28">А жена остави крчаг свој, отиде у град и рече људима:</verse>
				<verse number="29">Ходите да видите човека који ми је казао све што сам учинила. Да није то Месија?</verse>
				<verse number="30">И изиђоше из града и иђаху к њему.</verse>
				<verse number="31">Међутим су га ученици молили: Рави, једи!</verse>
				<verse number="32">А он им рече: ја имам да једем јело које ви не знате.</verse>
				<verse number="33">Тада ученици говораху међу собом: Је ли му ко донео да једе?</verse>
				<verse number="34">Рече им Исус: Моје је јело да творим вољу онога који ме је послао и да свршим његово дело.</verse>
				<verse number="35">Не кажете ли ви: Још четири месеца па ће доћи жетва? Ето, кажем вам: Подигните очи своје и видите њиве: Жуте се за жетву!</verse>
				<verse number="36">Већ сад прима жетелац плату и сабира рода за живот вечни, да се заједно радују и сејач и жетелац.</verse>
				<verse number="37">Овде, наиме, вреде речи: Један сеје, а други жање.</verse>
				<verse number="38">Ја вас послах да жањете где се нисте ви трудили; други су се трудили, а ви сте у њихов посао ушли.</verse>
				<verse number="39">А из онога града многи од Самарјана повероваше у њега за речи жене која је сведочила: Каза ми све што сам учинила.</verse>
				<verse number="40">Кад, дакле, Самарјани дођоше к њему, мољаху га да остане код њих. И оста онде два дана.</verse>
				<verse number="41">И много их више поверова за његове речи.</verse>
				<verse number="42">А жени говораху: Више не верујемо за твоје речи. Сами смо чули, и (сад) знамо да је овај заиста Спаситељ света.</verse>
				<verse number="43">После та два дана отиде оданде у Галилеју</verse>
				<verse number="44">Јер је сам Исус посведочио, да пророк у својој постојбини нема части.</verse>
				<verse number="45">Кад, дакле, дође у Галилеју, примише га Галилејци, јер су видели све што је учинио у Јерусалиму о празнику; јер и они беху дошли на празник.</verse>
				<verse number="46">И дође опет у Кану галилејску, где је претворио воду у вино. И беше неки царски чиновник чији је син боловао у Кафарнауму.</verse>
				<verse number="47">Кад је овај чуо да је Исус дошао из Јудеје у Галилеју, отиде к њему и мољаше га да сиђе и да му излечи сина; био је, наиме, на самрти.</verse>
				<verse number="48">И рече му Исус: Ако не видите знакова и чудеса, не верујете.</verse>
				<verse number="49">Рече му царски чиновник: Господе, сиђи док није умрло дете моје.</verse>
				<verse number="50">Рече му Исус: Иди, син је твој здрав. И поверова човек речи коју му рече Исус, и пође.</verse>
				<verse number="51">Но још на путу га сретоше слуге и јавише му да му је дете здраво.</verse>
				<verse number="52">Тада их питаше за час у који му лакше би. И казаше му: Јуче у седмом часу пустила га је грозница.</verse>
				<verse number="53">Тада разуме отац да је било у онај час кад му је Исус рекао: Син је твој здрав. И поверова он и сва кућа његова.</verse>
				<verse number="54">Ово је било друго чудо што га учини Исус како дође из Јудеје у Галилеју.</verse>
			</chapter>
			<chapter number="5">
				<verse number="1">После тога беше празник јудејски, и отиде Исус горе у Јерусалим.</verse>
				<verse number="2">А има у Јерусалиму, код Овчјих врата, бања, која се јеврејски зове Витезда, са пет тремова.</verse>
				<verse number="3">У њима је лежало мноштво болесника, слепих, хромих, сушичавих који су чекали да се вода заталаса.</verse>
				<verse number="4">Анђео Господњи силазио је, наиме, с времена на време у бању и заталасавао је воду. И ко би први ушао пошто се вода заталаса, оздравио би, ма од какве болести да је патио.</verse>
				<verse number="5">А беше онде један човек који је тридесет и осам година био болестан.</verse>
				<verse number="6">Кад Исус виде овога где лежи и сазна да је већ одавно болестан, рече му: Хоћеш ли да будеш здрав?</verse>
				<verse number="7">Одговори му болесни: Господе, немам човека да ме спусти у бању кад се вода заталаса. А док ја не дођем, други сиђе пре мене.</verse>
				<verse number="8">Рече му Исус: Устани, узми одар свој и ходи!</verse>
				<verse number="9">И одмах оздрави човек, узе одар свој и хођаше. А тај дан беше субота.</verse>
				<verse number="10">Тада рекоше Јудеји ономе што оздрави: Субота је, и не смеш ти одра носити.</verse>
				<verse number="11">Аон им одговори: Који ме излечи, тај ми рече: Узми одар свој и ходи.</verse>
				<verse number="12">Запиташе га: Ко је тај човек који ти рече: Узми и ходи?</verse>
				<verse number="13">А излечени није знао ко је; јер се Исус, због многог народа на томе месту, уклонио.</verse>
				<verse number="14">Потом га Исус нађе у храму и рече му: Ето си здрав; више не греши, да те не снађе што горе.</verse>
				<verse number="15">А човек отиде и каза Јудејима да је Исус тај који га је излечио.</verse>
				<verse number="16">И зато су Јудеји гонили Исуса, што је (,наиме,) то чинио у суботу.</verse>
				<verse number="17">А он им одговори: Отац мој и сад ради, па радим и ја.</verse>
				<verse number="18">И зато су још више гледали Јудеји да га убију, што је (,наиме,) не само кварио суботу, него је и Бога називао оцем својим и тако се градио једнак Богу.</verse>
				<verse number="19">А Исус одговори и рече им: Заиста, заиста кажем вам: Не може Син ништа чинити сам од себе, него што види да Отац чини. Јер што он чини, то исто чини и Син.</verse>
				<verse number="20">Јер Отац воли Сина и показује му све што сам чини; и показаће му још већа дела од ових, да се ви чудите.</verse>
				<verse number="21">Јер као што Отац подиже мртве и оживљује, тако ожиљвује и Син оне које хоће.</verse>
				<verse number="22">Јер Отац не суди никоме, него је сав суд дао Сину,</verse>
				<verse number="23">да сви поштују Сина као што поштују Оца. Ко не поштује Сина, не поштује ни Оца који га је послао.</verse>
				<verse number="24">Заиста, заиста, кажем вам: Ко слуша моју реч и верује ономе који ме је послао, има живот вечни, и не долази на суд, него је прешао из смрти у живот.</verse>
				<verse number="25">Заиста, заиста, кажем вам: Иде час, и већ је настао, кад ће мртви чути глас Сина Божјег, и који га чују, живеће.</verse>
				<verse number="26">Јер као што Отац има живот у себи, тако даде и сину да има живот у себи.</verse>
				<verse number="27">И даде му власт да суди, јер је Син човечји.</verse>
				<verse number="28">Не чудите се овоме; јер иде час у који ће сви који су у гробовима, чути глас његов</verse>
				<verse number="29">и изићи (из гробова), они који су чинили добро, на ускрс живота, а који су чинили зло, на ускрс суда.</verse>
				<verse number="30">Не могу ја ништа чинити сам од себе; како чујем, тако судим, и мој суд је праведан, јер не тражим воље своје, него вољу онога који ме је послао.</verse>
				<verse number="31">Ако ја сам сведочим за себе, сведочанство моје није истинито.</verse>
				<verse number="32">Други је који сведочи за мене, и знам да је истинито сведочанство којим сведочи за мене.</verse>
				<verse number="33">Ви сте послали к Јовану, и он је посведочио за истину.</verse>
				<verse number="34">Али ја не примам сведочанства од човека, него говорим ово да се ви спасете.</verse>
				<verse number="35">Он беше светило које је горело и светлило, али ви мало времена хтедосте да уживате у његовој светлости.</verse>
				<verse number="36">Али ја имам сведочанство веће од Јованова: дела која ми је дао Отац да их извршим, баш та дела што их чиним, сведоче за мене да ме је Отац послао.</verse>
				<verse number="37">И Отац који ме је послао, и он је сведочио за мене. (Али) нити сте кад чули гласа његова, нити сте видели лица његова,</verse>
				<verse number="38">и реч његова не станује у вама, јер ви не верујете ономе кога јеон послао.</verse>
				<verse number="39">Прегледајте писма, јер ви мислите да у њима имате живот вечни: и баш она сведоче за мене.</verse>
				<verse number="40">Па ипак нећете да дођете к мени, да имате живот.</verse>
				<verse number="41">Славе од људи не примам,</verse>
				<verse number="42">али сам вас познао да љубави према Богу немате у себи.</verse>
				<verse number="43">Ја сам дошао у име Оца свога и - не примате ме; ако други дође у име своје, њега ћете примити.</verse>
				<verse number="44">Како можете ви веровати кад примате славу један од другога, а славе која је од јединога Бога, не тражите?</verse>
				<verse number="45">Не мислите да ћу вас ја тужити Оцу: има који вас тужи, Мојсије, у кога се ви уздате.</verse>
				<verse number="46">Јер да сте веровали Мојсију, веровали би и мени; јер он за мене писа.</verse>
				<verse number="47">А кад његовим писмима не верујете, како ћете веровати мојим речима?</verse>
			</chapter>
			<chapter number="6">
				<verse number="1">После тога отиде Исус преко Тивериадског мора у Галилеју.</verse>
				<verse number="2">А за њим иђаше много народа, јер су видели чудеса што их је чинио на болесницима.</verse>
				<verse number="3">Исус се попе на гору, и седео је онде са својим ученицима.</verse>
				<verse number="4">А беше близу пасха, празник јудејски.</verse>
				<verse number="5">Кад, дакле, Исус подиже очи и виде да много народа иде к њему, рече Филипу: Где ћемо купити хлеба, да ови једу?</verse>
				<verse number="6">А то је рекао да га куша; јер је он знао шта ће радити.</verse>
				<verse number="7">Одговори му Филип: За две стотине динара хлеба није доста да сваки од њих само мало добије.</verse>
				<verse number="8">Рече му један од ученика његових, Андрија, брат Симона Петра:</verse>
				<verse number="9">Има овде једно момче које има пет јечмених хлебова и две рибе. Али шта је то на толико њих?</verse>
				<verse number="10">А Исус рече: Посадите људе. А беше много траве на томе месту. Посади се, дакле, људи на број око пет хиљада.</verse>
				<verse number="11">А Исус узе хлебове, захвали Богу и раздели их онима који су се посадили; тако и од риба, колико су хтели.</verse>
				<verse number="12">А кад се наситише, рече ученицима својим: Скупите комаде што претекоше, да ништа не пропадне.</verse>
				<verse number="13">И скупише, и напунише од пет јечмених хлебова дванаест котарица комада што претече онима који су јели.</verse>
				<verse number="14">А кад људи видеше чудо што га учини, рекоше: Ово је заиста пророк који треба да дође на свет!</verse>
				<verse number="15">А кад Исус виде да хоће да дођу да га одведу и начине царем, повуче се опет на гору, он сам.</verse>
				<verse number="16">А кад дође вече, сиђоше ученици његови на море,</verse>
				<verse number="17">уђоше у чамац и иђаху преко мора, у Кафарнаум. Већ се беше спустио мрак, а Исус још не беше дошао к њима.</verse>
				<verse number="18">А море се подизало од великога ветра.</verse>
				<verse number="19">Када су прешли око двадесет и пет или тридесет стадија, угледаше Исуса где иде по мору и где се приближи чамцу, и уплашише се.</verse>
				<verse number="20">А он им рече: Ја сам, не бојте се!</verse>
				<verse number="21">И хтедоше га узети у чамац, и одмах се створи чамац крај обале према којој су ишли.</verse>
				<verse number="22">Сутрадан запази народ који је још био преко мора, да је онде био само један чамац и да Исус није ушао са својим ученицима у чамац, него су само ученици његови отишли били.</verse>
				<verse number="23">Међутим дођоше други чамци из Тивериаде близу места где су јели хлеб, пошто је Господ захвалио Богу.</verse>
				<verse number="24">Кад, дакле, народ виде да Исуса нема онде, а ни ученика његових, уђоше и сами у чамце, дођоше у Кафарнаум и тражаху Исуса.</verse>
				<verse number="25">И кад га нађоше преко мора, рекоше му: Рави, кад си дошао овамо?</verse>
				<verse number="26">А Исус им одговори и рече: Заиста, заиста, кажем вам: Не тражите ме што сте видели чудеса, него што сте јели хлеба и наситили сте се.</verse>
				<verse number="27">Зарадите не јело које пролази, него јело које остаје за живот вечни, које ће вам дати Син човечји, јер њега потврди Отац, Бог.</verse>
				<verse number="28">А они му рекоше: Шта да радимо да чинимо дела Божја -</verse>
				<verse number="29">Одговори Исус и рече им: Ово је дело Божје, да верујте у онога кога је он послао.</verse>
				<verse number="30">Тада му рекоше: А какав знак твориш ти да видимо и да ти верујемо? Шта радиш ти?</verse>
				<verse number="31">Оцеви наши јели су ману у пустињи, као што је написано: "Хлеб с неба даде им да једу".</verse>
				<verse number="32">А Исус им рече: Заиста, заиста, кажем вам: Није Мојсије вама дао хлеб с неба, него вам Отац мој даје прави хлеб с неба:</verse>
				<verse number="33">јер је Божји хлеб онај (хлеб) који долази с неба и даје живот свету.</verse>
				<verse number="34">А они му рекоше: Господе, дај нам свагда тај хлеб!</verse>
				<verse number="35">Рече им Исус: Ја сам хлеб живота; који мени долази, неће огладнети, и који верује у мене, неће никад ожеднети.</verse>
				<verse number="36">Али вам рекох: Иако сте видели, ипак не верујете!</verse>
				<verse number="37">Све што мени даје Отац, доћи ће к мени, и онога који долази к мени, нећу истерати напоље,</verse>
				<verse number="38">јер сам сишао с неба не да чиним вољу своју, него вољу онога који ме је послао.</verse>
				<verse number="39">А ово је воља онога који ме је послао, да од свега што ми је дао, ништа не изгубим, него да то васкрснем у последњи дан.</verse>
				<verse number="40">Јер је ово воља Оца мога, да сваки који види Сина и верује у њега, има живот вечни, и ја ћу га васкрснути у последњи дан.</verse>
				<verse number="41">А Јудеји почеше викати на њега што је рекао: Ја сам хлеб који је сишао с неба,</verse>
				<verse number="42">и говораху: Није ли ово Исус, син Јосифов, коме ми знамо оца и матер? Како може сад да каже: С неба сам сишао?</verse>
				<verse number="43">А Исус одговори и рече им: Не вичите међу собом!</verse>
				<verse number="44">Нико не може доћи к мени, ако га не довуче Отац који ме је послао; и ја ћу га васкрснути у последњи дан.</verse>
				<verse number="45">У пророцима стоји написано: "И биће сви од Бога научени". Сваки који је чуо и научио од Оца, долази к мени.</verse>
				<verse number="46">Не да је ко видео Оца - само онај који је од Бога, тај је видео Оца.</verse>
				<verse number="47">Заиста, заиста, кажем вам: Ко верује, има живот вечни.</verse>
				<verse number="48">Ја сам хлеб живота.</verse>
				<verse number="49">Оцеви ваши јели су ману у пустињи, и умрли су.</verse>
				<verse number="50">Ово је хлеб који силази с неба, да се од њега једе и не умире.</verse>
				<verse number="51">Ја сам живи хлеб који је сишао с неба. Ко једе од овога хлеба, живеће вечно; и хлеб што ћу га ја дати, месо је моје, за живот света.</verse>
				<verse number="52">И стадоше се Јудеји препирати међу собом и говорити: Како може овај нама дати месо своје да једемо?</verse>
				<verse number="53">А Исус им рече: Заиста, заиста, кажем вам: Ако не једете меса Сина човечјег и не пијете крви његове, немате живота у себи.</verse>
				<verse number="54">Ко једе моје месо и пије моју крв, има живот вечни, и ја ћу га васкрснути у последњи дан.</verse>
				<verse number="55">Јер је моје месо право јело, и крв је моја право пиће.</verse>
				<verse number="56">Ко једе моје месо и пије моју крв, остаје у мени и ја у њему.</verse>
				<verse number="57">Као што је мене послао живи Отац и ја живим кроз оца, тако ће и онај који једе мене, живети кроз мене.</verse>
				<verse number="58">То је хлеб који је сишао с неба, а не као што су оцеви јели и умрли. Ко овај хлеб једе, живеће вечно.</verse>
				<verse number="59">Ово је рекао кад је учио у кафарнаумској синагоги.</verse>
				<verse number="60">И многи од ученика његових који (ово) чуше, рекоше: Тврда је ово беседа; ко је може слушати?</verse>
				<verse number="61">А Исус је знао у себи да ученици његови гунђају због овога, и рече им: Ово вас саблажњава?</verse>
				<verse number="62">А кад виде Сина човечјег да одлази горе где је пре био? -</verse>
				<verse number="63">Дух је оно што оживљава; месо не вреди ништа. Речи које сам вам ја рекао, дух су и живот су.</verse>
				<verse number="64">Али има неких међу вама који не верују. Исус је, наиме, од почетка знао који су то што не верују и ко ће га издати.</verse>
				<verse number="65">И рече: Зато сам вам рекао да нико не може доћи к мени ако му није дано од Оца.</verse>
				<verse number="66">Због овог су га многи од његових ученика оставили и више нису ишли с њим.</verse>
				<verse number="67">А Исус рече дванаесторици: Да нећете и ви да идете?</verse>
				<verse number="68">Одговори му Симон Петар: Господе, коме да идемо? Ти имаш речи вечнога живота.</verse>
				<verse number="69">И ми верујемо и знамо да си ти светац Божји.</verse>
				<verse number="70">А Исус им одговори: Зар не изабрах ја вас дванаесторицу? И ипак је један од вас ђаво.</verse>
				<verse number="71">А мислио је на Јуду, сина Симона Искариота; јер га је овај требао издати, један од дванаесторице!</verse>
			</chapter>
			<chapter number="7">
				<verse number="1">После тога ишао је Исус по Галилеји; по Јудеји, наиме, није хтео да иде, јер су Јудеји гледали да га убију.</verse>
				<verse number="2">А био је близу празник јудејски, празник сеница.</verse>
				<verse number="3">Тада му рекоше браћа његова: Отиди одавде и иди у Јудеју, да и (тамошњи) твоји ученици виде дела твоја што их чиниш.</verse>
				<verse number="4">Јер нико не чини што тајно, кад сам жели да је познат. Кад тако шта чиниш, покажи се свету!</verse>
				<verse number="5">Јер ни браћа његова не вероваху у њега.</verse>
				<verse number="6">А Исус им рече: Моје време још није дошло, а ваше је време свагда готово.</verse>
				<verse number="7">Не може свет мрзити на вас, а на мене мрзи, јер ја сведочим за њега да су дела његова зла.</verse>
				<verse number="8">Ви (само) идите на празник; ја нећу ићи на овај празник, јер се моје време још није навршило.</verse>
				<verse number="9">Ово им рече и оста у Галилеји.</verse>
				<verse number="10">А кад његова браћа отидоше на празник, онда отиде и сам, не јавно, него као тајно.</verse>
				<verse number="11">А Јудеји га тражаху о празнику и говораху: Где је он?</verse>
				<verse number="12">И много се о њему говорило у народу. Једни говораху: Добар је; други: Није, него вара свет.</verse>
				<verse number="13">Али нико није слободно говорио о њему, због страха од Јудеја.</verse>
				<verse number="14">А већ у половини празника отиде Исус горе у храм и учио је (онде).</verse>
				<verse number="15">А Јудеји се дивљаху и говораху: Откуда овоме знање кад се није учио?</verse>
				<verse number="16">А Исус им одговори и рече: Моја наука није моја, него онога који ме је послао.</verse>
				<verse number="17">Ко хоће да твори вољу његову, познаће је ли ова наука од Бога или ја сам од себе говорим.</verse>
				<verse number="18">Који сам од себе говори, своју славу тражи. А ко тражи славу онога који га је послао, тај је истинит и у њему нема лажи.</verse>
				<verse number="19">Не даде ли Мојсије вама закон? И нико од вас не живи по закону! Зашто хоћете да ме убијете?</verse>
				<verse number="20">Одговори народ: Демон је у теби! Ко хоће да те убије?</verse>
				<verse number="21">Одговори Исус и рече им: Само једно дело учиних и сви се чудите.</verse>
				<verse number="22">Зато Мојсије вам је дао обрезање - не као да је оно од Мојсија, него од отаца -, и ви и у суботу обрезујете човека.</verse>
				<verse number="23">Кад се човек обрезује у суботу, да се не би покварио закон Мојсијев -, на мене се зар љутите што сам свега човека излечио у суботу?</verse>
				<verse number="24">Не судите по спољашњости, него судите праведно!</verse>
				<verse number="25">Тада рекоше неки од Јерусалимљана. Није ли ово онај кога хоће да убију?</verse>
				<verse number="26">И, гле, говори јавно, и ништа му не кажу! Да нису старешине заиста увиделе да је он Месија?</verse>
				<verse number="27">Али овога знамо откуда је, а Месија кад дође нико неће знати откуда је.</verse>
				<verse number="28">Тада Исус, учећи у храму, повика и рече: Заиста ме знате и знате откуда сам! Па ипак нисам дошао сам од себе, него ме је послао Истинити, кога ви не знате.</verse>
				<verse number="29">Ја га знам, јер сам од њега и он ме је послао.</verse>
				<verse number="30">Тада гледаху да га ухвате, али нико не метну на њ руке; јер још не беше дошао његов час.</verse>
				<verse number="31">А од народа многи повероваше у њега, и говораху: Хоће ли Месија, кад дође, више чудеса учинити него што учини овај?</verse>
				<verse number="32">А фарисеји чуше да народ тако говори за њега, па првосвештеници и фарисеји послаше слуге да га ухвате.</verse>
				<verse number="33">Тада рече Исус: Још сам мало времена с вама, па идем к ономе који ме је послао.</verse>
				<verse number="34">Тражићете ме, и нећете ме наћи, и где сам ја, ви не можете доћи.</verse>
				<verse number="35">А Јудеји рекоше међу собом: Куда овај мисли ићи, кад га ми нећемо наћи? Да неће ићи к растрканима међу незнабошцима и незнабошце учити?</verse>
				<verse number="36">Шта значи та реч што је рече: Тражићете ме, и нећете ме наћи, и где сам ја, ви не можете доћи?</verse>
				<verse number="37">А у последњи, велики дан празника стајао је Исус и викао: Ко је жедан, нека дође к мени и пије!</verse>
				<verse number="38">Који верује у мене, "из његова ће тела", као што рече писмо "потећи реке воде живе".</verse>
				<verse number="39">Ово је рекао за Духа кога су требали да приме они који верују у њега. Још, наиме, није било Духа, јер Исус још није био прослављен.</verse>
				<verse number="40">А неки од народа, који су чули ове речи, рекоше: Ово је заиста пророк.</verse>
				<verse number="41">Други су говорили: Ово је Месија. А трећи говораху: Зар ће Месија из Галилеје доћи?</verse>
				<verse number="42">Не рече ли писмо да ће Месија доћи од семена Давидова и из села Витлејема где је био Давид?</verse>
				<verse number="43">И подели се народ због њега.</verse>
				<verse number="44">Неки од њих хтедоше га ухватити, али нико не метну на њ руку.</verse>
				<verse number="45">Тада дођоше слуге к првосвештеницима и фарисејима, и ови им рекоше: Зашто га не доведосте?</verse>
				<verse number="46">А слуге одговорише: Још никад није човек тако говорио као што говори овај човек.</verse>
				<verse number="47">Тад им одговорише фарисеји: Јесте ли и ви преварени?</verse>
				<verse number="48">Поверова ли у њега ко од старешина или од фарисеја?</verse>
				<verse number="49">Него само овај проклети народ који не зна закона!</verse>
				<verse number="50">А Никодим, који је пре дошао био к њему и био један од њих, рече им:</verse>
				<verse number="51">Зар закон наш суди човеку док га прво не саслуша и не дозна шта чини?</verse>
				<verse number="52">Одговорише и рекоше му: Јеси ли и ти из Галилеје? Испитај и види да пророк из Галилеје не долази!</verse>
				<verse number="53">И отидоше сваки својој кући.</verse>
			</chapter>
			<chapter number="8">
				<verse number="1">А Исус отиде на Маслинску гору.</verse>
				<verse number="2">И ујутру опет дође у храм, и сав је народ долазио к њему, и седе и учаше их.</verse>
				<verse number="3">А књижевници и фарисеји доведоше жену, ухваћену у прељуби, поставише је на среду</verse>
				<verse number="4">и рекоше му: Учитељу, ова је жена ухваћена баш кад је чинила прељубу.</verse>
				<verse number="5">Мојсије је у закону заповедио да се такове камењем убију. А ти шта велиш?</verse>
				<verse number="6">Ово су рекли кушајући га, да би га имали за што тужити. А Исус се саже доле и писаше прстом по земљи.</verse>
				<verse number="7">Но како га једнако питаху, исправи се и рече: Који је међу вама без греха, нека први баци камен на њу.</verse>
				<verse number="8">Па се опет саже доле и писаше по земљи.</verse>
				<verse number="9">А они, кад чуше то, отидоше један за другим, прво најстарији. И оста сам и жена на среди.</verse>
				<verse number="10">Тада се Исус исправи и рече јој: Жено, где су? Зар те ниједан не осуди?</verse>
				<verse number="11">А она рече: Ниједан, Господе. А Исус рече: Ни ја те не осуђујем. Иди, и одсад више не греши!</verse>
				<verse number="12">Опет им је говорио Исус: Ја сам светлост свету. Ко за мном иде, неће ходити по мраку, него ће имати светлост живота.</verse>
				<verse number="13">А фарисеји му рекоше: Ти сам за себе сведочиш: сведочанство твоје није истинито.</verse>
				<verse number="14">Одговори Исус и рече им: И ако ја сам сведочим за себе, истинито је сведочанство моје, јер знам откуда сам дошао и куда идем. А ви не знате откуда долазим и куда идем.</verse>
				<verse number="15">Ви судите по спољашњости, ја не судим никоме.</verse>
				<verse number="16">Али и ако судим ја, суд је мој праведан, јер нисам сам, него ја и онај који ме је послао.</verse>
				<verse number="17">А и у закону вашем стоји написано да је сведочанство двојице људи истинито.</verse>
				<verse number="18">Ја сам који сведочим за себе, и сведочи за мене Отац који ме је послао.</verse>
				<verse number="19">Тада му рекоше: Где је твој Отац? А Исус одговори: Нити мене знате нити Оца мога; кад бисте знали мене, знали би и Оца мога.</verse>
				<verse number="20">Ове речи рече код ризнице, кад је учио у храму. и нико га није ухватио, јер још не беше дошао његов час.</verse>
				<verse number="21">Опет им рече: Ја идем, тражићете ме, али ћете умрети у греху своме. Куд ја идем, ви не можете доћи.</verse>
				<verse number="22">А Јудеји рекоше: Ваљда се неће убити, кад каже: Куд ја идем, ви не можете доћи?</verse>
				<verse number="23">И рече им: Ви сте од доле, ја сам од горе; ви сте од овога света, ја нисам од овога света.</verse>
				<verse number="24">Зато вам рекох да ћете умрети у гресима својим. Јер ако не верујете да сам ја, умрећете у гресима својим.</verse>
				<verse number="25">Тада му рекоше: Ко си ти? А Исус им рече: Што и говорим с вама! -</verse>
				<verse number="26">Много имам за вас да кажем и - судим. Али је онај који ме је послао, истинит, и ја говорим свету (само) оно што чух од њега.</verse>
				<verse number="27">Нису разумели да им је говорио о оцу.</verse>
				<verse number="28">Тада рече Исус: Кад подигнете Сина човечјег, онда ћете видети да сам ја и да ништа не чиним сам од себе, него, како ме је научио Отац, тако говорим.</verse>
				<verse number="29">И онај који ме је послао, са мном је. Није ме оставио сама, јер ја свагда чиним што је њему угодно.</verse>
				<verse number="30">Кад је ово рекао, многи повероваше у њега.</verse>
				<verse number="31">Тада Исус рече Јудејима који су поверовали у њега: Ако ви останете у мојој науци, бићете заиста моји ученици;</verse>
				<verse number="32">познаћете истину, и истина ће вас ослободити.</verse>
				<verse number="33">Одговорише му: Ми смо деца Аврамова, и никада никоме нисмо робовали. Како ти велиш: Бићете слободни?</verse>
				<verse number="34">Одговори им Исус: Заиста, заиста, кажем вам: Сваки који чини грех, роб је греху.</verse>
				<verse number="35">А роб не остаје вечно у кући; син остаје вечно.</verse>
				<verse number="36">Ако вас, дакле, Син ослободи, заиста ћете бити слободни.</verse>
				<verse number="37">Знам да сте деца Аврамова. Али хоћете да ме убијете, јер моје речи немају места у вама.</verse>
				<verse number="38">Ја говорим што сам видео од Оца, па и ви чините што сте чули од (свога) Оца.</verse>
				<verse number="39">Одговорише и рекоше му: Наш је отац Аврам. Рече им Исус: Ако сте деца Аврамова, чините (и) дела Аврамова!</verse>
				<verse number="40">А сад хоћете да ме убијете, мене који сам вам говорио истину коју сам чуо од Бога. То Аврам није чинио!</verse>
				<verse number="41">Ви чините дела свога оца. Рекоше му: Ми нисмо рођени од блуда, једнога оца имамо: Бога.</verse>
				<verse number="42">А Исус им рече: Кад би Бог био ваш отац, ви би ме љубили, јер сам ја од Бога изишао и дошао. Нисам дошао сам од себе, него ме је он послао.</verse>
				<verse number="43">Зашто не разумете мога говора? Јер не можете да слушате мојих речи!</verse>
				<verse number="44">Ваш је отац ђаво и жеље свога оца хоћете да испуњујете. Он је убица људски био од почетка, и не стоји у истини, јер нема у њему истине. Кад говори лаж, своје говори, јер је лажа и отац лажи.</verse>
				<verse number="45">А мени не верујете, што ја истину говорим.</verse>
				<verse number="46">Који од вас може доказати да сам згрешио? Ако, пак, истину говорим, зашто ми ви не верујете?</verse>
				<verse number="47">Ко је од Бога, слуша речи Божје. Ви зато не слушате, јер нисте од Бога.</verse>
				<verse number="48">А Јудеји одговорише и рекоше му: Не кажемо ли ми право да си ти Самарјанин и да је демон у теби?</verse>
				<verse number="49">Одговори Исус: Нема демона у мени, него поштујем Оца свога а ви ме срамотите.</verse>
				<verse number="50">Ја не тражим славе своје; има ко је тражи и - суди!</verse>
				<verse number="51">Заиста, заиста, кажем вам: Ко одржи реч моју, неће видети смрти никада.</verse>
				<verse number="52">А Јудеји му рекоше: Сад видимо да је демон у теби. Аврам је умро, и пророци, а ти велиш: Ко одржи реч моју, неће окусити смрти никада.</verse>
				<verse number="53">Јеси ли ти већи од оца нашег Аврама, који је умро? А и пророци су помрли. Ко се ти сам градиш?</verse>
				<verse number="54">Одговори Исус: Ако се ја сам славим, слава је моја ништа. Отац је мој тај који ме слави, за кога ви говорите да је Бог ваш,</verse>
				<verse number="55">- па ипак га не познајете, а ја га знам. И кад бих рекао да га не знам, био бих лажа, као и ви: Али га знам и његову реч држим.</verse>
				<verse number="56">Аврам, отац ваш, радовао се што ће видети дан мој; и видео га је и обрадовао се.</verse>
				<verse number="57">А Јудеји му рекоше: Још ти нема педесет година и видео си Аврама!</verse>
				<verse number="58">А Исус им рече: Заиста, заиста, кажем вам: Ја сам пре него што се родио Аврам!</verse>
				<verse number="59">Тада узеше камење да баце на њега. А Исус се сакри и изиђе из храма.</verse>
			</chapter>
			<chapter number="9">
				<verse number="1">Пролазећи, виде човека слепа од рођења.</verse>
				<verse number="2">И запиташе га ученици његови: Рави, ко је згрешио, овај или родитељи његови, те се слеп родио?</verse>
				<verse number="3">А Исус одговори: Нити је он згрешио нити родитељи његови, него (то би) да се на њему покажу дела Божја.</verse>
				<verse number="4">Мени ваља радити дела онога који ме је послао док је дан. Доћи ће ноћ кад нико не може радити.</verse>
				<verse number="5">Док сам на свету, светлост сам свету.</verse>
				<verse number="6">После ових речи пљуну на земљу, начини блато од пљувачке и помаза блатом очи његове</verse>
				<verse number="7">и рече му: Иди, уми се у бањи Силоамској (што значи: послан). Отиде, дакле, уми се и дође гледајући.</verse>
				<verse number="8">А суседи и они који су га пре виђали као просјака, говораху: Није ли ово онај што је седео и просио?</verse>
				<verse number="9">Једни говораху: Он је; други: Није, него је само налик на њега. А он је говорио: Ја сам.</verse>
				<verse number="10">Тада му рекоше. Како ти се отворише очи?</verse>
				<verse number="11">А он одговори: Човек који се зове Исус, начини блато, помаза ми очи и рече ми: Иди у бању Силоамску и уми се! И ја одох, умих се и прогледах.</verse>
				<verse number="12">Тада му рекоше: Где је он? Рече: Не знам.</verse>
				<verse number="13">И одведоше га, тога што је пре био слеп, к фарисејима.</verse>
				<verse number="14">А била је субота тај дан кад је Исус начинио блато и отворио му очи.</verse>
				<verse number="15">Опет га питаху и фарисеји како је прогледао. А он им рече: Блато ми метну на очи, умих се, и (сад) видим.</verse>
				<verse number="16">Тада рекоше неки од фарисеја: Није овај човек од Бога, јер не светкује суботе. Други говораху: Како може грешан човек така чудеса чинити? И настаде раздор међу њима.</verse>
				<verse number="17">Рекоше, дакле, опет слепоме: Шта ти велиш за њега што ти је отворио очи? А он рече: Пророк је.</verse>
				<verse number="18">Тада Јудеји не хтеше веровати за њега да је био слеп и прогледао, док не дозваше родитеље онога што је прогледао.</verse>
				<verse number="19">И запиташе их: Је ли ово ваш син за кога ви говорите да се слеп родио? Како, дакле, сад види?</verse>
				<verse number="20">А родитељи његови одговорише и рекоше: Знамо да је ово син наш и да се слеп родио.</verse>
				<verse number="21">Али како сад види, не знамо, или ко му отвори очи, ми не знамо. Питајте њега; велик је, нека сам каже за себе.</verse>
				<verse number="22">Ово рекоше родитељи његови, јер се бојаху Јудеја. Већ се, наиме, беху договорили Јудеји,да се одлучи од синагоге онај који би га признао за Месију.</verse>
				<verse number="23">Зато рекоше родитељи његови: Велик је, питајте њега.</verse>
				<verse number="24">Тада по другипут дозваше човека који је био слеп и рекоше му: Подај славу Богу! Ми знамо да је овај човек грешан.</verse>
				<verse number="25">А он одговори: Је ли грешан, не знам; Једно знам: био сам слеп, а сад видим.</verse>
				<verse number="26">Тада му рекоше: Шта ти је учинио? Како ти је отворио очи?</verse>
				<verse number="27">Одговори им: Рекох вам већ, и нисте слушали. Што хоћете опет да чујете? Хоћете ли и ви да будете његови ученици?</verse>
				<verse number="28">А они га изгрдише и рекоше: Ти си његов ученик, а ми смо Мојсијеви ученици.</verse>
				<verse number="29">Ми знамо да је Мојсију говорио Бог, а овога не знамо откуда је.</verse>
				<verse number="30">А човек одговори и рече им: То и јесте за чудо, што ви не знате откуда је, а он отвори очи моје!</verse>
				<verse number="31">А знамо да Бог не слуша грешника, него ако је ко побожан и твори вољу његову, тога слуша.</verse>
				<verse number="32">Откако је света, није се чуло да је ко отворио очи рођеном слепцу.</verse>
				<verse number="33">Кад он не би био од Бога, не би могао ништа чинити.</verse>
				<verse number="34">Одговорише и рекоше му: Ти си се сав родио у гресима, и ти хоћеш нас да учиш? И истераше га напоље.</verse>
				<verse number="35">А Исус чу да су га истерали напоље, и кад га нађе, рече: Верујеш ли ти у Сина човечјег?</verse>
				<verse number="36">А он одговори и рече: А ко је, Господе, да верујем у њега?</verse>
				<verse number="37">Рече му Исус: Па видео си га; који говори с тобом, тај је.</verse>
				<verse number="38">А он рече: Верујем, Господе - и паде ничице пред њега.</verse>
				<verse number="39">И рече Исус: На суд ја дођох на овај свет, да виде који не виде и слепи постану они који виде.</verse>
				<verse number="40">Ово чуше од фарисеја они који су били с њим и рекоше му: Јесмо ли и ми слепи?</verse>
				<verse number="41">Рече им Исус: Кад бисте били слепи, не бисте имали греха. Али сад кажете: Видимо; па грех наш остаје.</verse>
			</chapter>
			<chapter number="10">
				<verse number="1">Заиста, заиста, кажем вам: Ко не улази на врата у тор овчји, него прелази на другом месту, тај је лупеж и разбојник.</verse>
				<verse number="2">А који улази на врата, тај је пастир овцама.</verse>
				<verse number="3">Овоме вратар отвара, и овце чују глас његов, и своје овце зове по имену и води их напоље.</verse>
				<verse number="4">И кад све своје истера, иде пред њима, и овце иду за њим, јер знају глас његов.</verse>
				<verse number="5">А за туђином неће ићи, него ће бежати од њега, јер не познају туђега гласа.</verse>
				<verse number="6">Ову причу каза им Исус, али они не разумеше шта им је хтео рећи.</verse>
				<verse number="7">Опет рече Исус: Заиста, заиста, кажем вам: Ја сам врата к овцама.</verse>
				<verse number="8">Сви који пре мене дођоше, лупежи су и разбојници, али их овце не послушаше.</verse>
				<verse number="9">Ја сам врата. Ко кроз мене уђе, спашће се, ући ће и изићи ће и наћи ће пашу.</verse>
				<verse number="10">Лупеж долази само да украде, закоље и упропасти. Ја дођох да имају живот и изобиље.</verse>
				<verse number="11">Ја сам добри пастир. Добри пастир живот свој даје за овце.</verse>
				<verse number="12">А најамник, који није пастир, коме овце не припадају, види вука где иде, оставља овце и бежи - и вук их граби и распуди;</verse>
				<verse number="13">јер је он најамник и не мари за овце.</verse>
				<verse number="14">Ја сам добри пастир: знам своје, и моје знају мене.</verse>
				<verse number="15">Као што мене зна Отац и ја знам Оца, и живот свој дајем за овце.</verse>
				<verse number="16">И друге овце имам, које нису из овога тора. И те ми ваља водити, слушаће глас мој, и биће једно стадо, један пастир!</verse>
				<verse number="17">Зато ме љуби Отац, што ја дајем живот свој, да бих га опет узео.</verse>
				<verse number="18">Нико га не узе од мене, него га ја дајем сам од себе. Могу га дати, и могу га опет узети. Ову сам заповест примио од Оца свога.</verse>
				<verse number="19">Због ових се речи Јудеји опет поделише.</verse>
				<verse number="20">Многи од њих говораху: Демон је у њему и полудео је, што га слушате?</verse>
				<verse number="21">Други говораху: Ове речи нису човека у коме је демон. Зар може демон отварати очи слепима?</verse>
				<verse number="22">У Јерусалиму се тада светковао празник освећења храма. Била је зима.</verse>
				<verse number="23">Исус је ходао у храму, по трему Соломонову.</verse>
				<verse number="24">Јудеји га опколише и рекоше му: Докле ћеш нас мучити? Ако си ти Месија, кажи нам слободно!</verse>
				<verse number="25">А Исус им одговори: Рекао сам вам (већ) - и не верујете. Дела што их ја чиним у име Оца свога, она сведоче за мене.</verse>
				<verse number="26">Али ви не верујете, јер нисте од мојих оваца.</verse>
				<verse number="27">Моје овце слушају глас мој, ја их знам, и иду за мном.</verse>
				<verse number="28">Ја им дајем живот вечни, неће пропасти никад, и нико их неће отети из моје руке.</verse>
				<verse number="29">Отац мој, који ми (их) је дао, већи је од свих, и нико их не може отети из руке Оца мога.</verse>
				<verse number="30">Ја и Отац једно смо.</verse>
				<verse number="31">Тада Јудеји опет узеше камење да га убију.</verse>
				<verse number="32">А Исус им одговори: Многа вам добра дела показах од Оца свога. за које од њих хоћете да ме заспете камењем?</verse>
				<verse number="33">Одговорише му Јудеји: За добро дело нећемо да те заспемо камењем,него за хулу на Бога, што се ти, будући човек, градиш Бог.</verse>
				<verse number="34">Одговори им Исус: Не стоји ли написано у закону вашем: "Ја рекох: богови сте"?</verse>
				<verse number="35">Кад оне назва боговима којима је речена ова реч Божја - а писмо се не може укинути -,</verse>
				<verse number="36">како можете ви говорити ономе кога је Отац посветио и послао на свет: Хулиш на Бога - што сам рекао: Ја сам Божји Син?</verse>
				<verse number="37">Ако не творим дела Оца свога, не верујте ми;</verse>
				<verse number="38">ако ли творим, ако мени и не верујете, делима верујте, да познате и знате да је у мени Отац и ја у Оцу</verse>
				<verse number="39">Тада опет гледаху да га ухвате, али им се измаче из руку.</verse>
				<verse number="40">И отиде опет преко Јордана, на место где је Јован прво кршћавао, и оста онде.</verse>
				<verse number="41">И многи дођоше к њему и говораху: Јован, истина, не учини ниједнога чуда, али све што Јован каза за овога, истина беше.</verse>
				<verse number="42">И многи повероваше у њега онде.</verse>
			</chapter>
			<chapter number="11">
				<verse number="1">А беше и један болесник, Лазар из Витаније, из села Марије и Марте, сестре њезине.</verse>
				<verse number="2">Марија беше та које је помазала Господа миром и убрисала ноге његове косом својом. Њен брат Лазар беше (сад) болестан.</verse>
				<verse number="3">И сестре му јавише: Господе, гле, онај који ти је мио, болестан је.</verse>
				<verse number="4">А кад Исус чу, рече: Ова болест није на смрт, него на славу Божју: да се с ње прослави Син Божји.</verse>
				<verse number="5">А Исус је љубио Марту и сестру њезину и Лазара.</verse>
				<verse number="6">Кад, дакле, чу да је болестан, онда оста још два дана не месту где је био.</verse>
				<verse number="7">Потом рече ученицима: Хајдемо опет у Јудеју!</verse>
				<verse number="8">А ученици му рекоше: Рави, сад су Јудеји хтели да те убију камењем, и опет хоћеш да идеш онамо?</verse>
				<verse number="9">Одговори Исус: Зар нема дан дванаест часова? Ко дању иде, не спотиче се, јер види светлост овога света.</verse>
				<verse number="10">А ко ноћу иде, спотиче се, јер нема светлости у њему.</verse>
				<verse number="11">Ово каза, и потом им рече. Наш пријатељ Лазар заспао је; али идем да га пробудим.</verse>
				<verse number="12">А ученици му рекоше: Господе, ако је заспао, оздравиће.</verse>
				<verse number="13">Но Исус је говорио о смрти његовој. А они мишљаху да говори о починку сна.</verse>
				<verse number="14">Тада им Исус каза отворено: Лазар је умро,</verse>
				<verse number="15">и због вас се радујем што нисам био онде, да бисте веровали. Него хајдемо к њему!</verse>
				<verse number="16">Онда Тома, који се звао Близанац, рече осталим ученицима: Хајдемо и ми да помремо с њим!</verse>
				<verse number="17">А кад Исус дође, нађе га а он већ четири дана у гробу</verse>
				<verse number="18">Како је Витанија била близу Јерусалима, око петнаест стадија далеко,</verse>
				<verse number="19">то многи Јудеји беху дошли к Марти и Марији,да их теше за братом.</verse>
				<verse number="20">Кад, дакле, Марта чу да Исус иде, изиђе пред њега, а Марија сеђаше код куће.</verse>
				<verse number="21">Тада рече Марта Исусу: Господе, да си био овде, не би умро брат мој.</verse>
				<verse number="22">А и сад знам да ће ти дати Бог што год заиштеш у Бога.</verse>
				<verse number="23">Рече јој Исус: устаће брат твој.</verse>
				<verse number="24">Рече му Марта: Знам да ће устати о ускрсу у последњи дан.</verse>
				<verse number="25">Рече јој Исус: Ја сам ускрс и живот: Ко верује у мене, ако и умре, живеће.</verse>
				<verse number="26">И ниједан који живи и верује у мене, неће умрети никада. Верујеш ли у ово?</verse>
				<verse number="27">Рече му: Да, Господе. Ја верујем да си ти Месија, Син Божји, који треба да дође на свет.</verse>
				<verse number="28">После ових речи отиде и зовну Марију, сестру своју, и рече јој тајно: Ту је учитељ и зове те.</verse>
				<verse number="29">Кад ова чу то, устаде брзо и отиде к њему.</verse>
				<verse number="30">А Исус још не беше дошао у село, него је још био на месту где га је срела Марта.</verse>
				<verse number="31">Кад, дакле, Јудеји који су били с Маријом у кући и тешили је, видеше да она брзо уста и изиђе, пођоше за њом, мислећи да иде на гроб да плаче онде.</verse>
				<verse number="32">А кад Марија дође онамо где је био Исус и виде га, паде пред ноге његове и рече му: Господе, да си био овде, не би умро мој брат.</verse>
				<verse number="33">А кад је Исус виде где плаче, и где плачу Јудеји који дођоше с њом, разгневи се, задрхта</verse>
				<verse number="34">и рече: Где сте га метнули? Рекоше му: Господе, хајде да видиш!</verse>
				<verse number="35">И ударише сузе Исусу</verse>
				<verse number="36">А Јудеји говораху: Гле како га је љубио!</verse>
				<verse number="37">А неки од њих рекоше: Зар није могао овај који је отворио очи слепоме, учинити да и овај не умре?</verse>
				<verse number="38">А Исус се опет разгневи и приђе гробу. Беше то једна пећина, пред којом је лежао камен.</verse>
				<verse number="39">Рече Исус: Узмите камен! А Марта, сестра покојникова, рече му: Господе, већ смрди; јер су већ четири дана како је умро.</verse>
				<verse number="40">Рече јој Исус: Зар ти не рекох да ћеш, ако верујеш, видети славу Божју?</verse>
				<verse number="41">Тад узеше камен. А Исус подиже очи горе и рече:Оче, хвала ти што си ме услишио!</verse>
				<verse number="42">Ја сам знао да ме свагда слушаш; него рекох народа ради који овде стоји, да би веровали да си ме ти послао.</verse>
				<verse number="43">После ових речи повика из гласа: Лазаре, изиђи напоље!</verse>
				<verse number="44">И изиђе мртвац, по ногама и по рукама обавит повојима, а лице његово беше увијено у убрус. Рече им Исус: Раздрешите га и пустите нека иде!</verse>
				<verse number="45">Многи од Јудеја који беху дошли к Марији и који су видели шта је учинио повероваше у њега.</verse>
				<verse number="46">А неки од њих отидоше к фарисејима и казаше им шта је учинио Исус.</verse>
				<verse number="47">Тада првосвештеници и фарисеји сазваше синедрион и говораху: Шта да радимо? Овај човек чини многа чудеса.</verse>
				<verse number="48">Ако га оставимо тако, сви ће веровати у њега, доћи ће Римљани и узеће нам место и народ.</verse>
				<verse number="49">А један од њих, Кајафа, који је био првосвештеник те године, рече им: Ви не знате ништа</verse>
				<verse number="50">и не мислите да је за вас боље да један човек умре за народ, него да сав народ пропадне.</verse>
				<verse number="51">А ово не рече сам од себе, него, будући првосвештеник оне године, прорече да ће Исус умрети за народ,</verse>
				<verse number="52">и не само за народ, него да и расејану децу Божју скупи у једно.</verse>
				<verse number="53">Од тога дана договорише се да га убију.</verse>
				<verse number="54">И Исус више није ходио јавно међу Јудејима, него отиде оданде у крај близу пустиње, у град по имену Јефрем, и онде је био с ученицима.</verse>
				<verse number="55">А беше близу пасха јудејска, и многи отидоше из провинције у Јерусалим пре пасхе, да би се очистили.</verse>
				<verse number="56">Тражили су Исуса, и, стојећи у храму, говораху међу собом: Шта мислите ви? Свакако неће доћи на празник.</verse>
				<verse number="57">А првосвештеници и фарисеји беху издали заповест, ако ко дозна где је, да јави, да би га ухватили.</verse>
			</chapter>
			<chapter number="12">
				<verse number="1">Шест дана пре пасхе дође Исус у Витанију, где је био Лазар кога је Исус подигао из мртвих.</verse>
				<verse number="2">Онде му спремише вечеру. Марта је служила, а Лазар је био међу онима који су с њим лежали за трпезом.</verse>
				<verse number="3">Тада Марија узе литру правог, скупоценог нардова мира, помаза ноге Исусове и убриса косом својом ноге његове. И кућа се напуни мириса од мира.</verse>
				<verse number="4">А Јуда Искариотски, један од ученика његових, који га је требао издати, рече:</verse>
				<verse number="5">Зашто се ово миро није продало за триста динара и (новац) дао сиромасима?</verse>
				<verse number="6">Али ово није рекао што се старао за сиромахе, него што је био лупеж, носио је касу и узимао је што се метало у њу.</verse>
				<verse number="7">А Исус рече: Остави је, нека сачува то за дан мога погреба.</verse>
				<verse number="8">Сиромахе имате свагда са собом, а мене немате свагда.</verse>
				<verse number="9">И дознаше многи Јудеји да је онде, и дођоше не само Исуса ради, него да виде и Лазара кога је подигао из мртвих.</verse>
				<verse number="10">А првосвештеници одлучише да и Лазара убију,</verse>
				<verse number="11">јер су многи Јудеји због њега одлазили и веровали у Исуса.</verse>
				<verse number="12">Кад је сутрадан многи народ који је дошао на празник, чуо да Исус иде у Јерусалим,</verse>
				<verse number="13">узеше гране од палама, изиђоше му на сусрет и викаху: Осана! благословен који иде у име Господње, цар Израиљев!</verse>
				<verse number="14">А Исус нађе магаре и уседе на њега, као што је написано:</verse>
				<verse number="15">"Не бој се, кћери Сионова: Ево, цар твој иде седећи на магарету".</verse>
				<verse number="16">Ово његови ученици испрва нису разумели; али кад се Исус прославио, онда су се сетили да је ово било написано за њега и да су му то учинили.</verse>
				<verse number="17">А народ који је био с њим кад је Лазара изазвао из гроба и подигао га из мртвих, сведочио је.</verse>
				<verse number="18">Зато му је народ и изишао на сусрет, јер су чули да је он учинио то чудо.</verse>
				<verse number="19">А фарисеји говораху међу собом: Видите да ништа не можете, ето, цео свет оде за њим!</verse>
				<verse number="20">А беху и неки незнабошци међу онима који су одлазили горе да се о празнику помоле Богу.</verse>
				<verse number="21">Ови приступише Филипу, који је био из Витсаиде галилејске, и мољаху га: Господине, ми би да видимо Исуса.</verse>
				<verse number="22">Филип оде и каза Андрији; Андрија и Филип одоше и казаше Исусу.</verse>
				<verse number="23">А Исус им одговори: Дошао је час да се прослави Син човечји.</verse>
				<verse number="24">Заиста, заиста, кажем вам: Ако зрно пшенично не падне у земљу и не умре, остаје само; а ако умре, много рода роди.</verse>
				<verse number="25">Ко љуби живот свој, изгубиће га, а ко мрзи на живот свој на овоме свету, сачуваће га за вечни живот.</verse>
				<verse number="26">Ко мени служи, за мном нека иде, и где сам ја, онде ће бити и слуга мој. Ко мени служи, тога ће Отац поштовати.</verse>
				<verse number="27">Сад стрепи душа моја, и шта да кажем? Оче, избави ме од овога часа? Али за то дођох на овај час.</verse>
				<verse number="28">Оче, прослави име своје! Тада дође глас с неба: Прославио сам га и опет ћу га прославити.</verse>
				<verse number="29">А народ који је ту стајао и чуо (то), говораше: Гром је загрмио. Други говораху: Анђео му је говорио.</verse>
				<verse number="30">А Исус одговори и рече: Овај глас не би мене ради, него вас ради.</verse>
				<verse number="31">Сад је суд овоме свету. Сад ће владар овога света бити избачен напоље.</verse>
				<verse number="32">А ја ћу, кад будем подигнут од земље, све привући к себи.</verse>
				<verse number="33">Ово је рекао да покаже каквом ће смрћу умрети.</verse>
				<verse number="34">А народ му одговори: Ми смо чули из закона да Месија остаје вечно - па како ти говориш да се Син човечји мора подићи? Ко је тај Син човечји?</verse>
				<verse number="35">А Исус им рече: Још је мало времена светлост с вама. Ходите док имате светлост, да вас не обузме тама. Ко по тами ходи, не зна куда иде.</verse>
				<verse number="36">Док имате светлост, верујте у светлост, да будете синови светлости. Ово рече Исус, и отиде и сакри се од њих.</verse>
				<verse number="37">Али, иако је он толика чудеса учинио пред њима, ипак нису веровали у њега,</verse>
				<verse number="38">да се испуни реч пророка Исаије коју је рекао: "Господе, ко верује речима нашим, и рука Господња коме се откри?"</verse>
				<verse number="39">Зато нису могли веровати, што је Исаија даље рекао:</verse>
				<verse number="40">"Заслепио је очи њихове и окаменио је срца њихова, да не виде очима, не разумеју срцем, не обрате се, и не излечим их".</verse>
				<verse number="41">Ово је рекао Исаија, што је видео славу његову и говорио о њему.</verse>
				<verse number="42">Ипак су и од старешина многи поверовали у њега, али због фарисеја нису признавали јавно, да их не би истерали из синагоге.</verse>
				<verse number="43">Милија им је била слава људска, него слава Божја.</verse>
				<verse number="44">А Исус повика и рече: Ко верује у мене, не верује у мене, него у онога који ме је послао;</verse>
				<verse number="45">и ко види мене, види онога који ме је послао.</verse>
				<verse number="46">Ја сам као светлост дошао на свет, да ниједан који верује у мене, не остане у мраку.</verse>
				<verse number="47">Ко чује моје речи и не послуша их, ја му нећу судити; јер не дођох да судим свету, него да спасем свет.</verse>
				<verse number="48">Ко мене презире и не прима речи мојих, има свога судију. Реч коју сам говорио, она ће му судити у последњи дан.</verse>
				<verse number="49">Јер ја нисам од себе говорио, него Отац који ме је послао, он ми је дао заповест шта ћу рећи и шта ћу говорити.</verse>
				<verse number="50">И знам да је заповест његова живот вечни. Што, дакле, ја говорим, говорим тако како ми је рекао Отац.</verse>
			</chapter>
			<chapter number="13">
				<verse number="1">А пред празник пасхе, кад је Исус знао да је дошао његов час да пређе из овога света к Оцу, како је љубио своје на овоме свету, љубио их је највећом љубављу.</verse>
				<verse number="2">И приликом једне вечере, кад је ђаво већ био метнуо у срце Јуди Симонову, Искариотскоме, да га изда,</verse>
				<verse number="3">иако је знао да му је Отац све дао у руке, да је од Бога изишао и да к Богу иде,</verse>
				<verse number="4">устаде од вечере, скиде горњу хаљину, узе убрус и опаса се њиме</verse>
				<verse number="5">затим усу воде у умиваоницу и поче прати ноге ученицима и отирати убрусом којим је био опасан.</verse>
				<verse number="6">Тако дође к Симону Петру. Овај му рече: Господе, зар ти моје ноге да опереш?</verse>
				<verse number="7">А Исус одговори и рече му: Што ја чиним, ти сад не знаш, али ћеш после разумети.</verse>
				<verse number="8">Рече му Петар: Никад нећеш ти опрати мојих ногу! А Исус му одговори: Ако те не оперем, не можеш бити са мном.</verse>
				<verse number="9">Рече му Симон Петар: Господе, не само ноге моје, него и руке и главу!</verse>
				<verse number="10">Рече му Исус: Окупаноме не треба до само ноге опрати, јер је сав чист. И ви сте чисти, али не сви.</verse>
				<verse number="11">Знао је, наиме, издајника свога. Зато је рекао: Нисте сви чисти.</verse>
				<verse number="12">А кад им опра ноге и узе горњу хаљину своју и опет леже за трпезу, рече им: Знате ли шта сам вам учинио?</verse>
				<verse number="13">Ви ме зовете учитељем и Господом, и право велите: јер јесам.</verse>
				<verse number="14">Кад, дакле, ја, Господ и учитељ, опрах вама ноге, и ви сте дужни један другоме прати ноге.</verse>
				<verse number="15">Јер вам дадох пример, да и ви тако чините као што ја чиних вама.</verse>
				<verse number="16">Заиста, заиста, кажем вам: Није слуга већи од господара свога, нити је посланик већи од онога који га је послао.</verse>
				<verse number="17">Кад ово знате - благо вама ако тако (и) чините!</verse>
				<verse number="18">Не говорим за све вас; ја знам које сам изабрао. Него да се испуни писмо: "Који једе мој хлеб, подиже на ме пету своју".</verse>
				<verse number="19">Већ сад вам кажем, пре него што се збуде, да, кад се збуде, верујете да сам ја.</verse>
				<verse number="20">Заиста, заиста, кажем вам: Ко прима онога кога пошљем, мене прима, а ко прима мене, прима онога који ме је послао.</verse>
				<verse number="21">А кад Исус ово рече, згрози се у души и посведочи: Заиста, заиста, кажем вам: Један од вас издаће ме.</verse>
				<verse number="22">А ученици се згледаху међу собом, не знајући за кога говори.</verse>
				<verse number="23">А један од ученика, његових, кога је Исус љубио, лежаше на прсима Исусовим.</verse>
				<verse number="24">Намагну на овога Симон Петар и рече му: Кажи ко је тај за кога говори.</verse>
				<verse number="25">А овај се наслони на прса Исусова и рече му: Господе, ко је тај?</verse>
				<verse number="26">А Исус одговори: Онај је коме ја умочим залогај и дам му. И умочи залогај, узе га и даде Јуди, сину Симона Искариотског.</verse>
				<verse number="27">И по залогају, тада уђе у њега сотона. А Исус му рече: Што мислиш чинити, чини брже!</verse>
				<verse number="28">Али нико од оних што беху за трпезом, није разумео зашто му је ово рекао.</verse>
				<verse number="29">Како је у Јуде била каса, мишљаху неки да му Исус каже: Купи што нам треба за празник, или да да што сиромашнима.</verse>
				<verse number="30">А кад онај узе залогај, одмах изиђе. А била је ноћ.</verse>
				<verse number="31">Кад је он изишао, рече Исус: Сад се прославио Син човечји, и Бог се прославио у њему.</verse>
				<verse number="32">Ако се Бог прославио у њему, и Бог ће њега прославити у себи, и одмах ће га прославити.</verse>
				<verse number="33">Децо, још сам мало с вама. Тражићете ме, и као што рекох Јудејима: Куда ја идем, ви не можете доћи, тако сад кажем и вама.</verse>
				<verse number="34">Нову вам заповест дајем: да љубите један другога, као што ја вас љубих, да се и ви љубите међу собом.</verse>
				<verse number="35">По том ће сви познати да сте моји ученици, ако узимате љубави међу собом.</verse>
				<verse number="36">Рече му Симон Петар: Господе, куда идеш? А Исус одговори: Куда ја идем, сад не можеш ићи за мном, али после ћеш ићи за мном.</verse>
				<verse number="37">А Петар му рече: Господе, зашто не могу сад ићи за тообм? Живот ћу свој дати за тебе!</verse>
				<verse number="38">А Исус одговори: Живот ћеш свој дати за мене? Заиста, заиста, кажем ти: Неће петао запевати док ме се трипут не одречеш!</verse>
			</chapter>
			<chapter number="14">
				<verse number="1">Нека се не плаши срце ваше! Верујте у Бога и - верујте у мене!</verse>
				<verse number="2">У кући Оца мога има много станова. Да није тако, зар бих вам рекао: Идем да вам спремим место?</verse>
				<verse number="3">И кад отидем и спремим вам место, опет ћу доћи и узећу вас к себи, да и ви будете где сам ја.</verse>
				<verse number="4">И куда ја идем - знате пут.</verse>
				<verse number="5">Рече му Тома: Господе, не знамо куда идеш; како можемо знати пут?</verse>
				<verse number="6">Рече му Исус: Ја сам пут, истина и живот. Нико неће доћи к Оцу до кроз мене.</verse>
				<verse number="7">Кад сте мене познали, познаћете и Оца мога. Већ сад га знате - и видели сте га.</verse>
				<verse number="8">Рече му Филип: Господе, покажи нам Оца, и биће нам доста.</verse>
				<verse number="9">Рече му Исус: Толико сам времена с вама, и још ме не знаш, Филипе? Ко је видео мене, видео је Оца. Како можеш ти говорити: Покажи нам Оца?!</verse>
				<verse number="10">Зар ти не верујеш да сам ја у Оцу и Отац у мени? Речи које вам ја говорим, не говорим од себе. А Отац који стоји у мени, твори дела своја.</verse>
				<verse number="11">Верујте ми (,дакле,) да сам ја у Оцу и Отац у мени. А ако нећете, онда верујте због самих дела.</verse>
				<verse number="12">Заиста, заиста, кажем вам: Ко верује у мене - дела која ја творим, и он ће творити, и већа ће од ових творити. Јер ја идем к Оцу,</verse>
				<verse number="13">и што год заиштете у име моје, то ћу учинити, да се прослави Отац у Сину.</verse>
				<verse number="14">Ако што заиштете од мене у име моје, ја ћу учинити.</verse>
				<verse number="15">Ако ме љубите, држаћете моје заповести.</verse>
				<verse number="16">И ја ћу умолити Оца, и даће вам другог помоћника, да буде с вама увек:</verse>
				<verse number="17">Духа истине, кога свет не може да прими, јер га не види и не познаје га. Ви га знате, јер код вас остаје и биће у вама.</verse>
				<verse number="18">Нећу вас оставити сиротне: доћи ћу к вама.</verse>
				<verse number="19">Још мало, и свет ме више неће видети; а ви ћете ме видети, јер ја живим, а и ви ћете живети.</verse>
				<verse number="20">У тај ћете дан видети да сам ја у Оцу своме, ви у мени и ја у вама.</verse>
				<verse number="21">Ко има заповести моје и држи их, тај је онај који ме љуби. А ко мене љуби, тога ће љубити Отац мој, и ја ћу га љубити и јавићу му се.</verse>
				<verse number="22">Рече му Јуда, не Искариотски: Господе, откуда то да ћеш се нама јавити а не свету?</verse>
				<verse number="23">А Исус одговори и рече му: Ко ме љуби, држаће реч моју, и Отац ће га мој љубити, и доћи ћемо к њему и настанићемо се код њега.</verse>
				<verse number="24">Ко ме не љуби, не држи речи мојих. Али реч што је чујете, није моја, него Оца који ме је послао.</verse>
				<verse number="25">Ово сам вам говорио док сам био с вама.</verse>
				<verse number="26">А помоћник, Дух свети, кога ће Отац послати у име моје, он ће вас научити свему и напоменуће вам све што сам вам ја рекао.</verse>
				<verse number="27">Мир вам остављам, свој мир дајем вам. Не дајем вам ја као што свет даје. Нека се не плаши срце ваше и нека се не боји!</verse>
				<verse number="28">Чули сте да сам вам рекао: Идем и доћи ћу (опет) к вама. Кад бисте ме љубили, обрадовали бисте се што идем к Оцу, јер је Отац већи од мене.</verse>
				<verse number="29">И већ сад сам вам казао, пре него што се збуде, да верујете кад се збуде.</verse>
				<verse number="30">Нећу више много говорити с вама; јер иде владар овога света, и на мени нема ништа.</verse>
				<verse number="31">Али, да свет види да љубим Оца и чиним онако како ми је заповедио Отац, устаните, хајдемо одавде!</verse>
			</chapter>
			<chapter number="15">
				<verse number="1">Ја сам прави чокот, а Отац је мој виноградар.</verse>
				<verse number="2">Сваку лозу на мени, која не рађа рода, сече је, и сваку која рађа рода, чисти је да више рода роди.</verse>
				<verse number="3">Ви сте већ очишћени речју коју сам вам говорио.</verse>
				<verse number="4">Останите у мени, и ја ћу у вама! Као што лоза не може рода родити сама од себе, ако не остане на чокоту, тако и ви, ако не останете у мени.</verse>
				<verse number="5">Ја сам чокот, а ви лозе. Ко остане у мени и ја у њему, тај ће родити много рода, јер без мене не можете ништа чинити.</verse>
				<verse number="6">Ко не остане у мени, избациће се напоље, као лоза, и осушиће се, и скупиће их и у ватру бацити, и изгореће.</verse>
				<verse number="7">Ако останете у мени и речи моје остану у вама, што год хоћете, иштите, и биће вам.</verse>
				<verse number="8">Тим се прослави Отац мој, да родите многи род и (тако) будете моји ученици.</verse>
				<verse number="9">Као што је мене љубио Отац, тако и ја љубих вас. Останите у љубави мојој!</verse>
				<verse number="10">Ако заповести моје уздржите, остаћете у љубави мојој, као што сам и ја одржао заповести Оца свога и остајем у његовој љубави.</verse>
				<verse number="11">Ово сам вам казао, да моја радост буде у вама и да ваша радост буде потпуна.</verse>
				<verse number="12">Ово је моја заповест: да љубите један другога, као што ја љубих вас.</verse>
				<verse number="13">Нико нема веће љубави од ове, да ко живот свој да за пријатеље своје.</verse>
				<verse number="14">Ви сте пријатељи моји, ако чините што вам ја заповедам.</verse>
				<verse number="15">Више вас не називам слугама, јер слуга не зна шта ради његов господар; него вас назвах пријатељима, јер вам казах све што чух од Оца свога.</verse>
				<verse number="16">Нисте ви мене изабрали, него сам ја вас изабрао, и поставио сам вас да идете, род родите и да ваш род остане, - да вам да што заиштете у Оца у име моје.</verse>
				<verse number="17">Ово вам заповедам, да љубите један другога.</verse>
				<verse number="18">Ако свет мрзи на вас, знајте да је на мене омрзнуо пре вас.</verse>
				<verse number="19">Кад бисте били од света, свет би своје љубио. А како нисте од света, него вас ја изабрах од света, зато мрзи на вас свет.</verse>
				<verse number="20">Сетите се речи коју вам рекох: Није слуга већи од господара свога. Ако су мене гонили, и вас ће гонити; ако су моју реч одржали, и вашу ће одржати.</verse>
				<verse number="21">Али све ће вам ово чинити за моје име, јер не знају онога који ме је послао.</verse>
				<verse number="22">Да нисам дошао и говорио им, не би имали греха. Али овако немају изговора за свој грех.</verse>
				<verse number="23">Ко мрзи на мене, и на Оца мога мрзи.</verse>
				<verse number="24">Да нисам учинио међу њима дела којих нико други није учинио, не би имали греха. Али овако су видели, па ипак омрзнули - и на мене и на Оца мога.</verse>
				<verse number="25">Али ово би, да се испуни реч, написана у закону њихову: "Омрзнуше на мене ни за што".</verse>
				<verse number="26">Кад дође помоћник кога ћу вам ја послати од Оца, Дух истине, који од Оца излази, он ће сведочити за мене.</verse>
				<verse number="27">Али и ви сведочите, јер сте од почетка са мном.</verse>
			</chapter>
			<chapter number="16">
				<verse number="1">Ово сам вам казао, да се не саблазните.</verse>
				<verse number="2">Истераће вас из синагоге; а доћи ће и час кад ће сваки који вас убије, мислити да Богу чини службу.</verse>
				<verse number="3">Ово ће чинити, јер нису познали ни Оца ни мене.</verse>
				<verse number="4">А ово сам вам казао, да би се, кад дође време томе, сетили тога да сам вам ја то казао. Испрва вам ово нисам казао, јер сам био с вама.</verse>
				<verse number="5">А сад идем к ономе који ме је послао, и нико ме од вас не пита: Куда идеш?</verse>
				<verse number="6">Него, што сам вам ово казао, жалости се напунило срце ваше.</verse>
				<verse number="7">Али вам ја истину говорим: Добро је за вас да ја одем. Јер ако не одем, помоћник неће доћи к вама. А ако одем, послаћу га к вама.</verse>
				<verse number="8">И кад он дође, доказаће свет да има греха, праведности и суда.</verse>
				<verse number="9">Греха, што не верују у мене;</verse>
				<verse number="10">праведности, што идем к Оцу и више ме нећете видети;</verse>
				<verse number="11">суда, што је владар овога света (већ) осуђен.</verse>
				<verse number="12">Још вам много имам казати, али сад не можете носити.</verse>
				<verse number="13">А кад дође он, Дух истине, упутиће вас на сваку истину; јер неће од себе говорити, него ће говорити што чује, и јавиће вам што ће доћи.</verse>
				<verse number="14">Он ће ме прославити, јер ће од мојега узети и јавити вам.</verse>
				<verse number="15">Све што има Отац, моје је. Зато сам рекао да ће од мојега узети и јавити вам.</verse>
				<verse number="16">Још мало, и више ме нећете видети; и опет мало, па ћете ме (опет) видети.</verse>
				<verse number="17">А неки од ученика његових рекоше међу собом: Шта је то што нам каже: Још мало, и нећете ме видети, и опет мало, па ћете ме (опет) видети? и: Ја идем к Оцу?</verse>
				<verse number="18">Говораху, дакле: Шта је то што каже: Мало? Не знамо шта говори.</verse>
				<verse number="19">А Исус разуме да су хтели да га запитају, па им рече: За то ли се запитујете међу собом што рекох: Још мало, и нећете ме видети, и опет мало, па ћете ме (опет) видети?</verse>
				<verse number="20">Заиста, заиста, кажем вам: Ви ћете плакати и туговати, а свет ће се радовати. Ви ћете бити жалосни, али ће се ваша жалост окренути на радост.</verse>
				<verse number="21">Жена, кад рађа, жалосна је, јер је дошао час њезин. Али кад роди дете, више не мисли на муку - од радости што се родио човек на свет.</verse>
				<verse number="22">Тако сте и ви сад жалосни; али ћу вас опет видети, и радоваће се срце ваше, и ваше радости нико неће узети од вас.</verse>
				<verse number="23">У онај дан нећете ме питати ни за што. Заиста, заиста, кажем вам: Што узиштете у оца, даће вам, у име моје.</verse>
				<verse number="24">Досада не искасте ништа у име моје: иштите, и примићете, да радост ваша буде потпуна.</verse>
				<verse number="25">Ово сам вам говорио у сликама. Доћи ће час кад вам више нећу говорити у сликама, него ћу вам отворено говорити о Оцу.</verse>
				<verse number="26">У онај ћете дан у име моје заискати, и не велим вам да ћу ја умолити Оца за вас.</verse>
				<verse number="27">Јер вас сам Отац љуби, зато што сте ви љубили мене и веровали сте да сам ја од Оца изишао.</verse>
				<verse number="28">Изишао сам од Оца и дошао сам на свет; опет остављам свет и идем к Оцу.</verse>
				<verse number="29">А ученици његови рекоше: Ето, сад говориш отворено и не употребљаваш никакве слике.</verse>
				<verse number="30">Сад знамо да све знаш и не треба ти да те ко пита. По томе верујемо да си од Бога изишао.</verse>
				<verse number="31">А Исус им одговори: Сад верујете?</verse>
				<verse number="32">Ево иде час, и већ је дошао, да се разбегнете сваки на своју страну и мене сама оставите. Али нисам сам, јер је Отац са мном.</verse>
				<verse number="33">Ово сам вам казао, да би у мени мир имали. У свету имате невољу; али се не бојте, јер сам ја надвладао свет.</verse>
			</chapter>
			<chapter number="17">
				<verse number="1">Ово рече Исус, па подиже очи своје на небо и рече: Оче, дошао је час: прослави Сина свога, да и Син прослави тебе,</verse>
				<verse number="2">- као што си му дао власт над свима људима, да свему што си му дао, да живот вечни.</verse>
				<verse number="3">А ово је вечни живот, да познају тебе, јединога правога Бога, и кога си послао, Исуса Христа.</verse>
				<verse number="4">Ја тебе прославих на земљи: сврших дело што си ми га дао да учиним.</verse>
				<verse number="5">И сад прослаави ти мене, Оче, у тебе, славом коју имадох у тебе пре него што свет постаде.</verse>
				<verse number="6">Јавих име твоје људима које си ми дао од света. Твоји беху, и дао си их мени, и одржали су реч твоју.</verse>
				<verse number="7">Сад су разумели да је све што си ми дао, од тебе.</verse>
				<verse number="8">Јер речи што си ми их дао, дао сам им, и они их примише, и познаше заиста да од тебе, изиђох, и повероваше да си ме ти послао.</verse>
				<verse number="9">Ја се за њих молим; не молим се за свет, него за оне које си ми дао, јер су твоји</verse>
				<verse number="10">- и све моје твоје је и твоје моје - и прославио сам се у њима.</verse>
				<verse number="11">Више нисам на свету, а они су на свету, а ја идем к теби. Оче свети, сачувај их у име своје што си ми га дао, да буду једно, као ми.</verse>
				<verse number="12">Док сам био с њима, ја их чувах у име твоје што си ми га дао, и сачувах их, и нико од њих не погибе осим сина погили, да се испуни писмо.</verse>
				<verse number="13">А сад идем к теби; и ово говорим на свету, да имају радост моју у пуној мери у себи.</verse>
				<verse number="14">Ја сам им дао реч твоју, и свет омрзну на њих, јер нису од света, као што ни ја нисам од света.</verse>
				<verse number="15">Не молим да их узмеш са света, него да их сачуваш од нечастивога.</verse>
				<verse number="16">Нису од света, као што ни ја нисам од света.</verse>
				<verse number="17">Освети их истином: твоја је реч истина.</verse>
				<verse number="18">Као што си ти мене послао у свет, и ја њих послах у свет.</verse>
				<verse number="19">За њих ја посвећујем себе, да буду и они заиста освећени.</verse>
				<verse number="20">Али не молим само за ове, него и за оне који на њихову реч верују у мене,</verse>
				<verse number="21">да сви буду једно - као што си ти, Оче, у мени и ја у теби, да и они буду у нама, да свет верује да си ме ти послао.</verse>
				<verse number="22">Ја сам славу коју си ти мени дао, њима дао, да буду једно, као што смо ми једно,</verse>
				<verse number="23">Ја у њима и ти у мени, да буду сасвим једно, да види свет да си ме ти послао и да си њих љубио као што си мене љубио.</verse>
				<verse number="24">Оче, што си ми дао - хоћу да и они буду да мном где сам ја, да виде славу моју коју си ми дао, јер си ме љубио пре постања света.</verse>
				<verse number="25">Оче праведни, свет те не позна, а ја те познах, и ови познаше да си ме ти послао.</verse>
				<verse number="26">Обзнаних им име твоје и обзнанићу га, да љубав којом си ме љубио, у њима буде и ја у њима.</verse>
			</chapter>
			<chapter number="18">
				<verse number="1">После ових речи изиђе Исус с ученицима својим преко потока Кедрона, где беше врт, у који уђе он и ученици његови.</verse>
				<verse number="2">А знао је то место и Јуда, издајник његов, јер се Исус ту често скупљао с ученицима својим.</verse>
				<verse number="3">Онда Јуда узе чету и од првосвештеника и фарисеја слуге и дође онамо с буктињама, фењерима и оружјем.</verse>
				<verse number="4">А Исус, који је знао све што ће бити од њега, изиђе и рече им: Кога тражите?</verse>
				<verse number="5">Одговорише му: Исуса Назарећанина. Рече им: Ја сам. А с њима стајаше и Јуда издајник његов.</verse>
				<verse number="6">А кад им рече: Ја сам, устукнуше и попадаше на земљу.</verse>
				<verse number="7">Онда их опет запита: Кога тражите? А они рекоше: Исуса Назарећанина.</verse>
				<verse number="8">Одговори Исус: Рекох вам да сам ја. Ако, дакле, мене тражите, пустите ове нека иду.</verse>
				<verse number="9">Да се испуни реч коју је рекао: Не изгубих ниједнога од оних које си ми дао.</verse>
				<verse number="10">А Симон Петар имаше мач, па га извади, удари слугу првосвештеникова и одсече му десно ухо. А слуга се звао Малх.</verse>
				<verse number="11">Онда Исус рече Петру: Тури мач у корице! Зар да не пијем чашу коју ми је дао Отац?</verse>
				<verse number="12">А чета, заповедник и слуге јудејске ухватише Исуса, свезаше га</verse>
				<verse number="13">и одведоше прво Ани, јер беше таст Кајафи, који је био првосвештеник те године.</verse>
				<verse number="14">А Кајафа беше тај који је дао савет Јудејима, да је боље да један човек умре за народ.</verse>
				<verse number="15">А за Исусом иђаше Симон Петар и један други ученик. Овај ученик беше познат првосвештенику, и уђе с Исусом у двор првосвештеников.</verse>
				<verse number="16">А Петар стајаше напољу, код врата. Тада изиђе тај други ученик, познаник првосвештеников, говори с вратарицом и уведе Петра.</verse>
				<verse number="17">Онда слушкиња, вратарица, рече Петру: Зар ниси и ти ученик овога човека? А он рече: Нисам.</verse>
				<verse number="18">А слуге и момци беху наложили ватру, јер беше хладно, и стајаху и грејаху се. А и Петар стајаше с њима и грејаше се.</verse>
				<verse number="19">Тада првосвештеник запита Исуса за ученике његове и за науку његову.</verse>
				<verse number="20">А Исус му одговори: Ја сам јавно говорио свету. Ја сам свагда учио у синагоги и у храму, где се скупљају сви Јудеји, и ништа нисам говорио тајно.</verse>
				<verse number="21">Што питаш мене? Питај оне који су чули шта сам им говорио. Ето, они знају шта сам ја рекао.</verse>
				<verse number="22">А кад он ово рече, један од момака, који је стајао онде, удари Исуса по образу и рече: Зар тако одговараш првосвештенику?</verse>
				<verse number="23">А Исус му одговори: Ако сам зло говорио, докажи да је зло; ако ли добро, зашто ме бијеш?</verse>
				<verse number="24">И Ана га посла свезана првосвештенику Кајафи.</verse>
				<verse number="25">А Симон Петар (још) стајаше и грејаше се. И рекоше му: Зар ниси и ти од његових ученика - А он се одрече и рече: Нисам.</verse>
				<verse number="26">Рече један од слугу првосвештеникових, који је био рођак ономе што му Петар одсече ухо: Не видех ли те ја у врту с њим?</verse>
				<verse number="27">И опет се Петар одрече; и одмах запева петао.</verse>
				<verse number="28">Тада поведоше Исуса до Кајафе у преториум. А беше рано ујутру. И они не уђоше у преториум, да се не би опоганили, него да би могли јести пасху.</verse>
				<verse number="29">Онда Пилат изиђе к њима напоље и рече: Какву тужбу износите на овога човека?</verse>
				<verse number="30">Одговорише и рекоше му: Кад он не би био злочинац, не бисмо га предали теби.</verse>
				<verse number="31">А Пилат им рече: Узмите га ви и судите му по своме закону! А Јудеји му рекоше: Ми не смемо никога погубити.</verse>
				<verse number="32">Да се испуни реч Исусова коју је рекао казујући каквом ће смрћу умрети.</verse>
				<verse number="33">Онда Пилат опет уђе у преториум, дозва Исуса и рече му: Ти си цар јудејски?</verse>
				<verse number="34">Одговори Исус: Говориш ли ти то сам од себе, или ти други казаше то за мене.</verse>
				<verse number="35">Одговори Пилат: Зар сам ја Јудејин?! Твој народ и првосвештеници предаше те мени. Шта си учинио?</verse>
				<verse number="36">А Исус одговори: Моје царство није од овога света. Кад би од овога света било моје царство, слуге би се моје бориле, да не дођем у руке Јудејима. Али моје царство није одавде.</verse>
				<verse number="37">Онда му рече Пилат: Дакле си ти ипак цар? Одговори Исус: Да, цар сам. Ја сам се за то родио и за то сам дошао на свет, да сведочим за истину. Сваки који је од истине, слуша мој глас.</verse>
				<verse number="38">А Пилат му рече: Шта је истина - И кад ово рече, изиђе опет к Јудејима и рече им: Ја никакве кривице не налазим на њему.</verse>
				<verse number="39">А у вас је обичај, да вам пустим једнога на пасху. Хоћете ли, дакле, да вам пустим цара јудејског?</verse>
				<verse number="40">Тада повикаше опет: Не овога, него Вараву! А Варава беше разбојник.</verse>
			</chapter>
			<chapter number="19">
				<verse number="1">Онда Пилат узе Исуса и шиба га.</verse>
				<verse number="2">А војници оплетоше венац од трња и метнуше му на главу, обукоше му скерлетну кабаницу,</verse>
				<verse number="3">прилажаху му и говораху: Здраво, царе јудејски! И бијаху га по образима.</verse>
				<verse number="4">А Пилат опет изиђе напоље и рече им: Ево вам га изводим напоље, да видите да не налазим на њему никакве кривице.</verse>
				<verse number="5">И Исус изиђе напоље, под венцем од трња и у скерлетној кабаници. И рече им: Ево човека!</verse>
				<verse number="6">А кад га видеше првосвештеници и слуге, повикаше: Распни га, распни! Рече им Пилат: Узмите га ви и распните; јер ја не налазим на њему кривице</verse>
				<verse number="7">Одговорише му Јудеји: Ми имамо закон, и по том закону мора умрети, јер је начинио себе Сином Божјим.</verse>
				<verse number="8">А кад Пилат чу ову реч, још се већма побоја.</verse>
				<verse number="9">Уђе опет у преториум и рече Исусу: Одакле си ти? А Исус му не даде одговора.</verse>
				<verse number="10">Тада му Пилат рече: Зар мени не одговараш? Не знаш ли да имам власт пустити те, и имам власт распети те?</verse>
				<verse number="11">Одговори Исус: Не би имао никакве власти нада мном, да ти није дано од горе. Зато онај има већи грех који ме је предао теби.</verse>
				<verse number="12">Отада гледаше Пилат да га пусти. Али Јудеји викаху: Ако овога пустиш, ниси пријатељ ћесару. Сваки који себе царем гради, противи се ћесару.</verse>
				<verse number="13">А кад Пилат чу ове речи, изведе Исуса напоље и седе на судијску столицу, на месту које се зове Литостротос, јеврејски Гавата.</verse>
				<verse number="14">А беше дан уочи пасхе, око шестога часа. И рече Јудејима: Ево цар ваш!</verse>
				<verse number="15">А они викаху: Узми, узми, распни га! Рече им Пилат: Зар цара вашега да распнем? Одговорише првосвештеници: Немамо цара осим ћесара!</verse>
				<verse number="16">Тада им га предаде да се разапне. А они узеше Исуса.</verse>
				<verse number="17">И, носећи крст свој, изиђе на место које се зове Лубања, јеврејски Гологта.</verse>
				<verse number="18">Онде га разапеше, и с њим другу двојицу, с једне и с друге стране, а у среди Исуса.</verse>
				<verse number="19">А Пилат написа и натпис и метну га на крст. А беше написано: Исус Назарећанин, цар јудејски.</verse>
				<verse number="20">Овај натпис читаше многи Јудеји, јер је место где је Исус разапет, било близу града, и било је написано јеврејски, латински и грчки.</verse>
				<verse number="21">Тада јудејски првосвештеници рекоше Пилату: Немој да стоји написано: цар јудејски, него, да је он рекао: Ја сам цар јудејски.</verse>
				<verse number="22">А Пилат одговори: Што сам написао, написао сам.</verse>
				<verse number="23">А војници кад разапеше Исуса, узеше хаљине његове и начинише (од њих) четири дела, свакоме војнику по део, и доњу хаљину. А доња хаљина не беше шивена, него изаткана од горе до доле.</verse>
				<verse number="24">Рекоше, дакле, међу собом: Да је не деремо, него да бацимо коцку за њу, коме ће допасти - да се испуни писмо. "Разделише хаљине моје међу собом, и за одело моје бацише коцку". И војници учинише тако.</verse>
				<verse number="25">А стајаху код крста Исусова мати његова и сестра матере његове, Марија Клопина и Марија Магдалина.</verse>
				<verse number="26">А кад Исус виде матер и поред ње ученика кога је љубио, рече матери: Жено, ето ти сина!</verse>
				<verse number="27">Потом рече ученику: Ето ти матере! И од тога часа узе је ученик к себи.</verse>
				<verse number="28">Потом, како је Исус знао да се већ све свршило, да би се збило писмо, рече: Жедан сам.</verse>
				<verse number="29">А стајаше онде суд пун оцта. Напунише, дакле, сунђер оцта, натакнуше га на стабло исопово и принесоше к његовим устима.</verse>
				<verse number="30">А кад Исус прими оцат, рече: Свршило се! - преклони главу и издахну.</verse>
				<verse number="31">А како беше петак, да не би тела остала на крст у суботу - јер беше велик дан она субота -, Јудеји замолише Пилата да им се пребију голени и да се скину.</verse>
				<verse number="32">Дођоше, дакле, војници, и првоме пребише голени, а и другоме, распетоме с њим.</verse>
				<verse number="33">А кад дођоше на Исуса и видеше да је већ умро, не пребише му голени,</verse>
				<verse number="34">него један од војника прободе му ребра копљем, и одмах изиђе крв и вода.</verse>
				<verse number="35">И који је то видео, посведочио је то, и сведочанство је његово истинито. И он зна да истину говори, да и ви верујете.</verse>
				<verse number="36">А ово се догодило да се испуни писмо: "Кост његова да се не преломи".</verse>
				<verse number="37">И опет друго место у писму каже: "Гледаће онога кога су проболи".</verse>
				<verse number="38">Потом Јосиф из Ариматеје - који је био ученик Исусов, али само крадом, због страха од Јудеја - замоли Пилата да може узети тело Исусово. И допусти Пилат. Онда дође и узе тело његово.</verse>
				<verse number="39">А дође и Никодим, кој је првипут ноћу дошао к њему, и донесе помешане смирне и алоја око сто литара.</verse>
				<verse number="40">И узеше тело Исусово и обавише га платном с мирисима, као што је обичај у Јудеја да укопавају.</verse>
				<verse number="41">А беше на месту где је био разапет, врт, и у врту нов гроб, у који још нико није био метнут.</verse>
				<verse number="42">Како је овај гроб био близу, то, због петка јудејског, у њега метнуше Исуса.</verse>
			</chapter>
			<chapter number="20">
				<verse number="1">А у први дан недеље дође Марија Магдалина на гроб рано, кад је још био мрак, и виде да је камен одваљен од гроба.</verse>
				<verse number="2">Онда отрча и дође к Симону Петру и к другом ученику кога је Исус љубио, и рече им: Узеше Господа из гроба, и не знамо где су га метнули.</verse>
				<verse number="3">А Петар и тај други ученик изиђоше и дођоше на гроб.</verse>
				<verse number="4">Трчали су оба заједно, али је други ученик трчао брже од Петра и дође први на гроб.</verse>
				<verse number="5">Надвири се и виде повоје где леже, али не уђе.</verse>
				<verse number="6">Тада дође и Симон Петар за њим, уђе у гроб и виде повоје где леже,</verse>
				<verse number="7">а убрус који је био на глави његовој, није био с повојима, него је обашка био савит на једном месту.</verse>
				<verse number="8">Тада уђе и други ученик, који је први дошао на гроб, и виде и верова.</verse>
				<verse number="9">Јер још нису знали писма, да њему ваља устати из мртивх.</verse>
				<verse number="10">И опет се ученици вратише дома.</verse>
				<verse number="11">А Марија стајаше напољу код гроба и плакаше. И како је плакала, надвири се над гроб,</verse>
				<verse number="12">и виде два анђела где седе у белим хаљинама, један чело главе, а други чело ногу, где је лежало тело Исусово.</verse>
				<verse number="13">И ови јој рекоше: Жено, што плачеш? Рече им: Узеше Господа мога, и не знам где су га метнули.</verse>
				<verse number="14">Кад ово рече, обазре се натраг и виде Исуса где стоји. Али није знала да је Исус.</verse>
				<verse number="15">Рече јој Исус: Жено, што плачеш? Кога тражиш? А она, мислећи да је вртар, рече му: Господине, ако си га ти узео, кажи ми где си га метнуо, и ја ћу га узети.</verse>
				<verse number="16">А Исус јој рече: Марија! А она се осврну и рече јеврејски: Равуни! (што значи: учитељу!).</verse>
				<verse number="17">Рече јој Исус. Не дохватај ме се, јер још нисам отишао горе к Оцу. Него иди к браћи мојој и кажи им: Идем горе к Оцу своме и Оцу вашем, Богу своме и Богу вашем.</verse>
				<verse number="18">А Марија Магдалина оде и јави ученицима. Видела сам Господа, и ово ми је казао.</verse>
				<verse number="19">А онога, првога дана недеље увече, кад су онде где беху ученици, због страха од Јудеја врата била закључана, дође Исус, стаде на среду и рече им: Мир вам!</verse>
				<verse number="20">И кад ово рече, показа им руке и ребра. И ученици се обрадоваше кад видеше Господа.</verse>
				<verse number="21">И опет им рече: Мир вам! Као што је мене послао Отац, и ја шаљем вас.</verse>
				<verse number="22">И кад ово рече, дуну и рече им: Примите Духа светога!</verse>
				<verse number="23">Којима опростите грехе, опроштени су им; којима задржите, задржани су им.</verse>
				<verse number="24">А Тома, један од дванаесторице, који се зове Близанац, не беше с њима кад дође Исус.</verse>
				<verse number="25">И говораху му други ученици: Видели смо Господа: А он им рече: Док не видим на рукама његовим рана од клинова, и не метнем прста свога у ране од клинова, и не метнем руке своје у ребра његова, нећу веровати.</verse>
				<verse number="26">После осам дана беху његови ученици опет унутра, и Тома с њима. Дође Исус кад врата беху закључана, стаде на среду и рече: Мир вам!</verse>
				<verse number="27">Затим рече Томи: Метни прст свој овамо и види руке моје, и пружи руку своју и метни је у ребра моја, - и не буди неверан, него веран!</verse>
				<verse number="28">Одговори Тома и рече му: Господ мој и Бог мој!</verse>
				<verse number="29">Рече му Исус: Зато што си ме видео, верујеш. Благо онима који не видеше, и вероваше!</verse>
				<verse number="30">И многа друга чудеса учини Исус пред ученицима, која нису написана у овој књизи.</verse>
				<verse number="31">А ова су написана, да верујете да је Исус Месија, Син Божји, и да, верујући, живот имате именом његовим.</verse>
			</chapter>
			<chapter number="21">
				<verse number="1">После тога се Исус опет јавио ученицима, на мору Тивериадском. А јавио се овако:</verse>
				<verse number="2">Беху заједно Симон Петар, Тома који се зове Близанац. Натанаило из Кане галилејске, синови Зеведејеви и друга двојица од ученика његових.</verse>
				<verse number="3">Рече им Симон Петар: Идем да ловим рибу. Рекоше му: Идемо и ми с тобом. Изиђоше и уђоше у чамац, и ону ноћ не ухватише ништа.</verse>
				<verse number="4">А кад већ би јутро, стајаше Исус на обали; али ученици нису знали да је Исус.</verse>
				<verse number="5">И рече им Исус: Децо, имате ли коју рибу? Одговорише му: немамо.</verse>
				<verse number="6">А он им рече: Баците мрежу с десне стране чамца, и уловићете. Онда бацише, и већ је не могаху вући од мноштва рибе.</verse>
				<verse number="7">А онај ученик кога је Исус љубио, рече Петру: То је Господ. А кад Симон Петар чу да је Господ, опаса се огртачем, јер беше го, и скочи у море.</verse>
				<verse number="8">А други ученици дођоше чамцем - јер не беху далеко од земље, него око двеста лаката - вукући мрежу с рибом.</verse>
				<verse number="9">Кад, дакле, изиђоше на земљу, видеше ватру наложену и рибу на њој и хлеб.</verse>
				<verse number="10">Рече им Исус: Донесите од рибе што сад ухватисте.</verse>
				<verse number="11">И Симон Петар се попе и извуче мрежу на земљу, пуну великих риба, сто и педесет и три. Па и од толикога мноштва не продера се мрежа.</verse>
				<verse number="12">Рече им Исус: Ходите доручкујте! А ниједан од ученике није смео да га пита: Ко си ти? Јер су знали да је Господ.</verse>
				<verse number="13">Исус дође, узе хлеб и даде им, тако и рибу.</verse>
				<verse number="14">Ово се већ трећипут јавио Исус ученицима пошто је устао из мртвих.</verse>
				<verse number="15">А кад доручковаше, рече Исус Симону Петру: Симоне Јованов, љубиш ли ме већма него ови? Рече му: Да, Господе, ти знаш да те љубим. Рече му: Паси јагањце моје!</verse>
				<verse number="16">Рече му опет, по другипут: Симоне Јованов, љубиш ли ме? Рече му: Чувај овце моје!</verse>
				<verse number="17">Рече му по трећипут: Симоне Јованов, љубиш ли ме - А Петар поста жалостан што му по трећипут рече: Љубиш ли ме? - и рече му: Господе, ти све знаш, ти видиш да те љубим. Рече му Исус: Паси овце моје!</verse>
				<verse number="18">Заиста, заиста, кажем ти: Кад си био млад, опасивао си се сам и ходио си куда си хтео. А кад остариш, раширићеш руке своје, и други ће те опасати и одвући куда нећеш.</verse>
				<verse number="19">А ово рече да покаже каквом ће смрћу прославити Бога. И кад ово каза, рече му: Хајде за мном!</verse>
				<verse number="20">А Петар се обазре и виде где за њима иде ученик кога је Исус љубио и који се на вечери наслонио био на прса његова и рекао: Господе, ко је тај који ће те издати?</verse>
				<verse number="21">Кад, дакле, Петар виде овога, рече Исусу: Господе, а шта ће бити од овог?</verse>
				<verse number="22">Рече му Исус: Ако хоћу да он остане (жив) док не дођем - што је теби до тога? Ти хајде за мном!</verse>
				<verse number="23">И рашири се ова реч међу браћом: Онај ученик неће умрети! Али Исус не рече њему да неће умрети, него: Ако хоћу да он остане док не дођем, што је теби до тога?</verse>
				<verse number="24">Ово је ученик који сведочи за ово и који написа ово, и знамо да је сведочанство његово истинито.</verse>
				<verse number="25">Али има и много друго што учини Исус. Кад би се све ово редом написало, ни у сами свет, мислим, не би стале књиге које би се морале написати.</verse>
			</chapter>
		</book>
		<book number="44">
			<chapter number="1">
				<verse number="1">Прву сам ти књигу, Теофиле, написао о свему што је Исус творио и учио од почетка</verse>
				<verse number="2">па до дана кад је узет на небо, пошто је Духом светим заповедио апостолима које је изабрао.</verse>
				<verse number="3">Овима се по страдању своме показа жив многим истинитим знацима: четрдесет дана јавља им се и говораше им о царству Божјем.</verse>
				<verse number="4">И кад се с њима саста, заповеди им да не иду из Јерусалима, него да чекају обећање Очино, "које сте" (,рече,) "чули од мене:</verse>
				<verse number="5">Јован је крстио водом, а ви ћете се не дуго после ових дана крстити Духом светим".</verse>
				<verse number="6">А сабрани га питаху: Господе, хоћеш ли сад повратити царство Израиљево?</verse>
				<verse number="7">Рече им: Није ваше да знате времена или рокове које је Отац одредио својом влашћу,</verse>
				<verse number="8">него ћете примити силу кад сиђе свети Дух на вас, и бићете ми сведоци у Јерусалиму, по свој Јудеји и Самарији и све до краја земље.</verse>
				<verse number="9">И кад ово рече, пред њиховим се очима подиже, и облак га узе испред очију њихових.</verse>
				<verse number="10">И кад гледаху на небо док он иђаше горе, гле, два човека стајаху поред њих у белим хаљинама.</verse>
				<verse number="11">Ови рекоше: Људи Галилејци, што стојите и гледате на небо? Овај Исус који се од вас узе на небо, тако ће (опет) доћи као што га видесете да иде на небо.</verse>
				<verse number="12">Тада се вратише у Јерусалим с горе која се зове Маслинска и која је близу Јерусалима, један суботни дан хода.</verse>
				<verse number="13">И кад уђоше, попеше се у горњу собу где су обично боравили: Петар, Јован, Јаков и Андрија, Филип и Тома, Вартоломеј и Матеј, Јаков Алфејев и Симон Зилот, и Јуда Јаковљев.</verse>
				<verse number="14">Ови се сви једнако и једнодушно мољаху Богу са женама и Маријом, матером Исусовом, и с браћом његовом.</verse>
				<verse number="15">У те дане уста Петар међу браћом и рече - а беше народа заједно око сто и двадесет душа:</verse>
				<verse number="16">Браћо! Морало се испунити писмо што га Дух свети прорече устима Давидовим за Јуду који је био вођа онима што ухватише Исуса.</verse>
				<verse number="17">Он се бројао с нама и беше добио део ове службе.</verse>
				<verse number="18">Овај стече њиву од плате за грех, али паде стрмоглав, пуче по среди и изасу се сва утроба његова.</verse>
				<verse number="19">И дознаше за ово сви становници јерусалимски, тако да се та њива прозва њиховим језиком Акелдамах т.ј. њива крвна.</verse>
				<verse number="20">Јер у псалтиру стоји: "Двор његов да буде пуст и да не буде никога ко би живео у њему", и "Службу његову да добије други".</verse>
				<verse number="21">Треба, дакле, од људи који су с нама били за све време док с нама беше Господ Исус,</verse>
				<verse number="22">почевши од крштења Јованова па до дана кад се узе од нас - да буде с нама сведок ускрса његова један од ових.</verse>
				<verse number="23">И поставише двојицу: Јосифа који се звао Варсава, с надимком Јуст, и Матију.</verse>
				<verse number="24">И помолише се Богу овако: Ти, Господе, који познајеш срца свих, покажи кога си изабрао од ове двојице,</verse>
				<verse number="25">да прими место службе ове и апостолства, што га остави Јуда, да иде на своје место.</verse>
				<verse number="26">И бацише коцке за њих, и паде коцка на Матију, и придода се једанаесторици апостола.</verse>
			</chapter>
			<chapter number="2">
				<verse number="1">А кад дође педесети дан, беху сви заједно на једном месту.</verse>
				<verse number="2">И уједнапут наста хука с неба као кад дува силан ветар, и напуни сву кућу где су седели.</verse>
				<verse number="3">И показаше им се језици као огњени, који се разделише и седе на свакога од њих по један.</verse>
				<verse number="4">И сви се напунише Духа светога, и стадоше говорити другим језицима, као што им Дух даваше да говоре.</verse>
				<verse number="5">А у Јерусалиму живљаху побожни Јудеји из свакога народа под небом.</verse>
				<verse number="6">И кад наста ова хука, скупи се народ и смете се, јер свако од њих слушаше где они говоре његовим језиком.</verse>
				<verse number="7">И дивљаху се и чуђаху се говорећи: Гле, зар нису сви ови што говоре Галилејци?</verse>
				<verse number="8">Па како ми чујемо сваки свој језик у коме смо се родили:</verse>
				<verse number="9">Парћани, Миђани, Еламљани, који смо из Месопотамије, Јудеје и Кападокије, Понта и Азије,</verse>
				<verse number="10">Фригије и Памфилије, Египта и крајева ливијских код Кирине, и ми из Рима,</verse>
				<verse number="11">Јудеји и проселити, Крићани и Арапи: чујемо их где нашим језицима јављају велика дела Божја.</verse>
				<verse number="12">И сви се дивљаху и питаху један другога: Шта ће ово бити?</verse>
				<verse number="13">А други се подсмеваху и говораху: Напили су се новога вина.</verse>
				<verse number="14">А Петар стаде с једанаесторицом, подиже глас свој и рече им: Јудеји и ви сви који живите у Јерусалиму! Ово знајте, и чујте моје речи!</verse>
				<verse number="15">Нису ови, као што ви мислите, пијани, јер је (тек) трећи час дана,</verse>
				<verse number="16">него је ово оно што је рекао пророк Јоиљ:</verse>
				<verse number="17">"У последње дане, говори Бог, излићу од Духа свога на све људе: и пророковаће синови ваши и кћери ваше; младићи ваши виђаће утваре и старци ваши сниваће снове.</verse>
				<verse number="18">Па и на слуге своје и на слушкиње своје излићу у те дане од Духа свога, и пророковаће.</verse>
				<verse number="19">Чинићу чудеса на небу горе и знаке на земљи доле: крв, огањ и пушење дима.</verse>
				<verse number="20">Сунце ће се претворити у таму и месец у крв, пре него што дође велики и славни дан Господњи.</verse>
				<verse number="21">И сваки који призове име Господње, спашће се".</verse>
				<verse number="22">Људи Израиљци, чујте ове речи: Исус Назарећанин (беше) човек кога је Бог пред вама потврдио силама, чудесима и знацима што их је Бог преко њега учинио међу вама, као што и сами знате.</verse>
				<verse number="23">Овога ви, пошто је по одређеној вољи и промислу Божјем предан, преко руку безаконика на крст приковасте и убисте.</verse>
				<verse number="24">Али Бог раздреши смртне болове и подиже га; јер не беше могуће да га смрт држи.</verse>
				<verse number="25">Јер Давид каже за њега: "Једнако гледах Господа пред собом, јер ми је с десне стране, да се не пољуљам.</verse>
				<verse number="26">Зато се развесели срце моје и обрадова се језик мој; а још ће и тело моје почивати у нади,</verse>
				<verse number="27">јер нећеш оставити душе моје у аду, нити ћеш дати да светац твој види трухљења.</verse>
				<verse number="28">Показао си ми путеве живота, напунићеш ме весеља пред лицем својим".</verse>
				<verse number="29">Браћо, могу вам слободно говорити о патријарху Давиду: он умре и би укопан, и гроб је његов међу нама до овога дана.</verse>
				<verse number="30">Али, како је био пророк и како је знао да му сеБог заклетвом заклео да ће од рода његових бедара посадити на престо његов,</verse>
				<verse number="31">предвидевши рече за ускрс Месијин, да сеон не остави у аду и да тело његово не виде трухљења.</verse>
				<verse number="32">Овога Исуса васкрсе Бог, чему смо сви ми сведоци.</verse>
				<verse number="33">Подигнут, дакле, десницом Божјом и примивши од Оца обећанога светога Духа, изли ово што ви видите и чујете.</verse>
				<verse number="34">Јер се није Давид попео на небо, него каже сам: "Рече Господ Господу моме: Седи мени с десне стране</verse>
				<verse number="35">док не положим непријатеље твоје за подножје ногама твојима".</verse>
				<verse number="36">Тврдо, дакле, нека зна сав дом Израиљев, да га је Бог начинио Господом и Месијом, овога Исуса кога сте ви распели.</verse>
				<verse number="37">А кад чуше ово, ражали им се у срцу и рекоше Петру и осталим апостолима: Шта да чинимо, људи и браћо?</verse>
				<verse number="38">А Петар им (рече): Покајте се, и нека се крсти сваки од вас у име Исуса Христа за опроштење ваших греха, и примићете дар светога Духа.</verse>
				<verse number="39">Јер је за вас обећање и за децу вашу и за све даљне, које ће год дозвати Господ, Бог наш.</verse>
				<verse number="40">И још многим другим речима сведочаше и позиваше их: Спасите се од овога поквареног рода!</verse>
				<verse number="41">Који, дакле, примише реч његову, крстише се, и додаде се тога дана (цркви) око три хиљаде душа.</verse>
				<verse number="42">И осташе једнако у науци апостолској и у (братској) заједници, у ломљењу хлеба и у молитви.</verse>
				<verse number="43">А у све уђе страх, јер су апостоли чинили многа чудеса и знаке.</verse>
				<verse number="44">А сви који су веровали, били су заједно и имали су све заједно.</verse>
				<verse number="45">Продавали су што су имали и новац су раздавали свима, како је ко требао.</verse>
				<verse number="46">Сваки дан беху једнако једнодушно у храму, ломљаху хлеб по кућама, примаху храну с радошћу и с простим срцем,</verse>
				<verse number="47">слављаху Бога и сав их је народ волео. А Господ сваки дан додаваше (цркви) оних који се спасаваху.</verse>
			</chapter>
			<chapter number="3">
				<verse number="1">А Петар и Јован иђаху у девети молитвени час горе у храм.</verse>
				<verse number="2">И ношаху једног човека који је био хром од утробе матере своје и којега сваки дан метаху пред врата од храма која се зову "лепа", да проси милостињу од оних који улазе у храм.</verse>
				<verse number="3">Овај виде Петра и Јована кад су хтели да уђу у храм и прошаше милостињу.</verse>
				<verse number="4">А Петар погледа на њ с Јованом и рече: Погледај на нас!</verse>
				<verse number="5">А он гледаше у њих, очекујући да ће му они што дати.</verse>
				<verse number="6">А Петар рече: Сребра и злата немам, али што имам, то ти дајем: У име Исуса Христа, Назарећанина, ходи!</verse>
				<verse number="7">И узе га за десницу и подиже га. И одмах се утврдише његове ноге и глежњи,</verse>
				<verse number="8">скочи и стаде, и хођаше, и уђе с њима у храм, идући и скачући и хвалећи Бога.</verse>
				<verse number="9">И виде га сав народ где иде и хвали Бога.</verse>
				<verse number="10">И познаше га да је он био тај који је милостиње ради седео код лепих врата храмовних, и дивљаху се и чуђаху се томе што би од њега.</verse>
				<verse number="11">А како се он држао Петра и Јована, навали к њима сав народ у трем који се зове Соломонов, запрепашћен.</verse>
				<verse number="12">А кад то виде Петар, рече народу: Људи Израиљци, што се чудите овоме или што гледате на нас, као да смо својом силом или побожношћу учинили да он иде?</verse>
				<verse number="13">Бог Аврамов, Исаков и Јаковљев, Бог отаца наших, прослави слугу свога Исуса, кога сте ви предали и кога сте се пред Пилатом одрекли кад је он судио да се пусти.</verse>
				<verse number="14">Ви сте се одрекли свеца и праведника и молили сте да вам поклони убицу,</verse>
				<verse number="15">а господара живота убисте. Али Бог га подиже из мртвих, чему смо ми сведоци.</verse>
				<verse number="16">И за веру у име његово утврди име његово овога кога видите и знате, и вера коју он даје, даде му здравље ово пред свима вама.</verse>
				<verse number="17">И сад, браћо, знам да сте из незнања оно учинили, као и старешине ваше.</verse>
				<verse number="18">Али Бог је тако извршио што је напред јавио устима свих пророка, да ће његов Месија пострадати.</verse>
				<verse number="19">Покајте се, дакле, и обратите се, да вам се опросте греси ваши,</verse>
				<verse number="20">па да дођу од Господа времена одмарања и пошље напред одређенога нам Месију Исуса,</verse>
				<verse number="21">кога ваља него да прими до времена кад ће се све поправити, о чему је Бог од давних времена говорио устима својих светих пророка.</verse>
				<verse number="22">Мојсије је рекао: "Пророка ће вам подигнути Господ Бог из браће ваше, као мене; њега послушајте у свему што вам каже.</verse>
				<verse number="23">А сваки који не послуша тога пророка, истребиће се из народа".</verse>
				<verse number="24">А и сви пророци од Самуила и даље, колико их је год говорило, и за ове дане јавише.</verse>
				<verse number="25">Ви сте синови пророка и свеза што га Бог склопи с оцевима вашим говрећи Авраму: "У твом ће семену бити благословени сви народи на земљи".</verse>
				<verse number="26">Вама је Бог прво подигао слугу свога и послао га да вас благослови, ако се сваки од вас обрати од својих злих дела.</verse>
			</chapter>
			<chapter number="4">
				<verse number="1">А кад они говораху народу, приступише им свештеници, капетан храма и садукеји,</verse>
				<verse number="2">љути што они уче народ и јављају у Исусу ускрс из мртвих,</verse>
				<verse number="3">ставише на њих руке и метнуше их у затвор до ујутру; јер је већ било вече.</verse>
				<verse number="4">А многи од оних који су чули реч, повероваше, тако да је број људи био око пет хиљада.</verse>
				<verse number="5">Сутрадан се скупише у Јерусалиму њихови поглавари, старешине и књижевници,</verse>
				<verse number="6">првосвештеник Ана, Кајафа, Јован и Александар, и колико их год беше од рода првосвештеничкога.</verse>
				<verse number="7">Метнуше их на среду и питаху: Каквом силом или каквим именом учинисте ви ово?</verse>
				<verse number="8">Тада им Петар, пун Духа светога, рече: Поглавари народни и старешине!</verse>
				<verse number="9">Ако нас данас питате за добро дело које учинисмо болесну човеку, како је овај оздравио,</verse>
				<verse number="10">да знате сви ви и сав народ Израиљев: У име Исуса Христа Назарећанина, кога сте ви распели, кога је Бог подигао из мртивх, кроз њега стоји овај пред вама здрав.</verse>
				<verse number="11">Ово је камен који сте ви, зидари, одбацили, (а) који постаде камен угаони.</verse>
				<verse number="12">Нема ни у једноме другом спасења; јер нема другога имена под небом, данога људима, којим треба да се спасемо.</verse>
				<verse number="13">А кад видеше слободу Петрову и Јованову и опазише да су људи некњижевни и прости, чуђаху се. Познали су их да су били с Исусом,</verse>
				<verse number="14">али су видели и исцељенога човека где с њима стоји, па не могаху ништа противу рећи.</verse>
				<verse number="15">Заповедише им да изиђу из синедриона, и питаху један другога:</verse>
				<verse number="16">Шта да радимо с овим људима? Јер су они учинили познато чудо, за које знају сви који живе у Јерусалиму, и не можемо порећи.</verse>
				<verse number="17">Али да се то не шири даље по народу, да им запретимо да више никоме не говоре спомињући ово име.</verse>
				<verse number="18">И дозваше их и заповедише им да никако не говоре нити уче спомињући име Исусово.</verse>
				<verse number="19">А Петар и Јован одговорише и рекоше им: Судите, је ли право пред Богом да вас више слушамо него ли Бога?</verse>
				<verse number="20">Јер ми не можемо да не говоримо што смо видели и чули.</verse>
				<verse number="21">А они им још једнапут запретише и пустише их, јер не нађоше ништа како би их казнили, због народа, јер су сви хвалили Бога за оно што се догодило.</verse>
				<verse number="22">Јер ономе човеку на ком се догодило ово чудо исцељења, беше више од четрдесет година.</verse>
				<verse number="23">А кад их отпустише, дођоше к својима и казаше шта им рекоше првосвештеницим и старешине.</verse>
				<verse number="24">Кад ови то чуше, једнодушно подигоше глас к Богу и рекоше: О Господе, ти који си створио небо, земљу, море и све што је у њима,</verse>
				<verse number="25">ти си рекао устима Давида, слуге свога: "Зашто се буне незнабошци и народи мисле на залудне ствари?</verse>
				<verse number="26">Дигоше се цареви земаљски и владаоци се сабраше на Господа и на Помазаника његова".</verse>
				<verse number="27">Заиста се сабраше уовоме граду на светога слугу твога Исуса, кога си помазао, Ирод и Понтијски Пилат с незнабошцима и с народом Израиљевим,</verse>
				<verse number="28">да учине што је рука твоја и воља твоја напред одредила да буде.</verse>
				<verse number="29">И сад, Господе, погледај на њихове претње и дај слугама својим да са сваком слободом говоре реч твоју,</verse>
				<verse number="30">а ти пружај руку своју на исцељивање и да знаци и чудеса бивају именом светога слугу твога Исуса.</verse>
				<verse number="31">И пошто се помолише Богу, затресе се место где беху сабрани, и напунише се сви светога Духа, и говораху реч Божју слободно.</verse>
				<verse number="32">А у народа који је веровао, беше једно срце и једна душа, и ниједан не говораше да је што од онога што је имао, његово, него им све беше заједничко.</verse>
				<verse number="33">С великом силом сведочаху апостоли за ускрс Господа Исуса, и све су их јако волели.</verse>
				<verse number="34">Јер ниједан међу њима не беше сиромашан: сви који имађаху земље или кућа, продаваху (то) и доношаху цену проданога</verse>
				<verse number="35">и метаху пред ноге апостолима. И даваше се свакоме како је ко требао.</verse>
				<verse number="36">А Јосиф, кога су апостоли прозвали Варнава, т.ј. преведено: син утехе, левит, родом са Кипра,</verse>
				<verse number="37">имао је њиву, па је продаде и донесе новац и метну га апостолима пред ноге.</verse>
			</chapter>
			<chapter number="5">
				<verse number="1">А један човек по имену Ананија, са женом својом Сапфиром, продаде њиву</verse>
				<verse number="2">и сакри од новца са знањем жене своје, а један део донесе и метну га апостолима пред ноге.</verse>
				<verse number="3">А Петар рече: Ананија, зашто напуни сотона срце твоје да слажеш Духу светоме и сакријеш од новца што си га добио за њиву?</verse>
				<verse number="4">Зар пре продаје не беше твоја, и кад је продаде, зар не беше у твојој власти? Зашто си тако шта наумио у срцу своме? Ниси слагао људима, него Богу!</verse>
				<verse number="5">А кад Ананија чу речи ове, паде и издахну. И уђе велики страх у све који то чуше.</verse>
				<verse number="6">А младићи усташе, умоташе га, изнесоше напоље и сахранише.</verse>
				<verse number="7">А кад прође око три часа, уђе и жена његова, не знајући шта се догодило.</verse>
				<verse number="8">А Петар јој рече: Кажи ми, јесте ли за толико дали њиву? А она рече: Да, за толико.</verse>
				<verse number="9">А Петар јој рече: Зашто сте се договорили да искушате Духа Господњег? Гле, ноге оних који сахранише мужа твога, пред вратима су и изнеће те.</verse>
				<verse number="10">И одмах паде пред ноге његове и издахну. А младићи уђоше и нађоше је мртву; и изнесоше је и сахранише код мужа њезина.</verse>
				<verse number="11">И уђе велик страх у сву цркву и у све који чуше ово.</verse>
				<verse number="12">А апостоли чињаху многе знаке и чудеса у народу. И беху сви једнодушно у трему Соломонову.</verse>
				<verse number="13">А од осталих нико није смео да им приступи, него их је хвалио народ.</verse>
				<verse number="14">И све више пристајаху они који вероваху у Господа, мноштво људи и жена,</verse>
				<verse number="15">тако да и на улице изношаху болеснике и метаху их на постеље и носила, да би, кад прође Петар, бар сенка његова осенила кога од њих.</verse>
				<verse number="16">А скпупљаху се многи и из градова око Јерусалима, доношаху болеснике ионе које мучаху нечисти духови, и сви оздрављаху.</verse>
				<verse number="17">Али устаде првосвештеник и сви који беху с њим, т.ј. секта садукејска, и напунише се зависти.</verse>
				<verse number="18">Метнуше руке на апостоле и бацише их у државни затвор.</verse>
				<verse number="19">Али анђео Господњи отвори ноћу врата тамничка, изведе их и рече.</verse>
				<verse number="20">Идите, станите и говоритеу храму народу све речи овога живота.</verse>
				<verse number="21">А кад они то чуше, уђоше ујутру у храм и учаху. Кад, пак, дође првосвештеник и они који беху с њим, сазваше синедрион и све стрешине синова Израиљевих, и послаше у тамницу да их доведу.</verse>
				<verse number="22">А кад слуге дођоше, не нађоше их у тамници, па се вратише и јавише:</verse>
				<verse number="23">Тамницу нађосмо добро закључану и чуваре где стоје пред вратима, али кад отворисмо, унутра не нађосмо никога.</verse>
				<verse number="24">А кад чуше ове речи капетан храма и првосвештеници, не могаху да схвате како се то догодило.</verse>
				<verse number="25">И дође неко и јави им: Ево, људи које сте бацили у тамницу, стоје у храму и уче народ.</verse>
				<verse number="26">Тад отиде капетан са слугама и доведе их, али не на силу, јер се бојаху народа да их не побије камењем.</verse>
				<verse number="27">И кад их доведоше, поставише их пред синедрион. И запита их првосвештеник:</verse>
				<verse number="28">Оштро смо вам заповедили да не учите спомињући ово име; и, гле, напунили сте Јерусалим својом науком и хоћете на нас да баците крв овога човека.</verse>
				<verse number="29">А Петар и апостоли одговорише и рекоше: Бога треба више слушати него људе.</verse>
				<verse number="30">Бог отаца наших подиже Исуса, кога сте ви убили обесивши га на дрво.</verse>
				<verse number="31">Овога Бог десницом својом узвиси за поглавара и спаситеља, да да Израиљу покајање и опроштење греха.</verse>
				<verse number="32">И ми смо сведоци овога и Дух свети којега Бог даде онима који њега слушају.</verse>
				<verse number="33">А кад ови то чуше, разљутише се врло и хтедоше их побити.</verse>
				<verse number="34">Али онда устаде у синедриону један фарисеј по имену Гамалило, законик кога је поштовао сав народ, и заповеди да људе мало изведу напоље,</verse>
				<verse number="35">па им рече: Људи Израиљци, узмите се у памет код ових људи, шта хоћете да чините.</verse>
				<verse number="36">Јер пре ових дана уста Тевда, који је говорио да је он нешто и уз кога пристаде људи на број око четири стотине. Он би убијен, и сви који су га слушали, разиђоше се и пропадоше.</verse>
				<verse number="37">После овога уста Јуда Галилејац у дане пописа и одвуче доста људи за собом. И он погибе, и сви који су га слушали, разасуше се.</verse>
				<verse number="38">И сад вам кажем: Прођите се ових људи и пустите их. Јер, ако је ова намисао или ово дело од људи, пропашће;</verse>
				<verse number="39">а ако је од Бога, не можете их уништити. Иначе бисте се нашли и као људи који се боре против (самога) Бога. Тада га послушаше.</verse>
				<verse number="40">И дозваше апостоле, избише их, запретише им да не говоре спомињући име Исусово и отпустише их.</verse>
				<verse number="41">А ови отидоше од синедриона радујући се што су се удостојили да буду осрамоћени за име.</verse>
				<verse number="42">И не престајаху сваки дан да уче у храму и по кућама и да проповедају еванђеље о Месији Исусу.</verse>
			</chapter>
			<chapter number="6">
				<verse number="1">У те дане, кад се ученици множаху, подигоше Јелинисти вику на Јевреје, што се њихове удовице заборављаху кад се свакога дана делила помоћ.</verse>
				<verse number="2">Онда дванаесторица дозваше све ученике и рекоше: Не приликује да ми оставимо реч Божју па да служимо око трпеза.</verse>
				<verse number="3">Нађите, дакле, браћо, међу собом седам поштених људи, пуних Духа и мудрости, које ћемо поставити над овим послом.</verse>
				<verse number="4">А ми ћемо остати у молитви и у служби речи.</verse>
				<verse number="5">И допаде се ова реч свему народу, и изабраше Стефана, човека пуна вере и Духа светога, Филипа, Прохора, Никанора, Тимона, Пармена и Николу, проселита из Антиохије.</verse>
				<verse number="6">Ове поставише пред апостоле, који се помолише Богу и метнуше руке на њих.</verse>
				<verse number="7">А реч Божја напредоваше, и број ученика у Јерусалиму множио се врло, па и многи свештеници покораваху се вери.</verse>
				<verse number="8">А Стефан, пун благодати и силе, чињаше велика чудеса и знаке међу људима.</verse>
				<verse number="9">Али усташе неки од оних из синагоге која се зове либертиначка, кириначка, александриначка и оних из Киликије и Азије, и препираху се са Стефаном.</verse>
				<verse number="10">Али не могаху противу стати мудрости и духу којим је говорио.</verse>
				<verse number="11">Тада подговорише људе који рекоше: Чули смо га где хули на Мојсија и на Бога.</verse>
				<verse number="12">И побунише народ, старешине и књижевнике, и ови навалише на њега, ухватише га и одведоше пред синедрион.</verse>
				<verse number="13">И поставише лажне сведоке који говораху: Овај човек не престаје да хули на свето место и на закон.</verse>
				<verse number="14">Чули смо га, наиме, где говори да ће Исус Назарећанин разорити ово место и изменити законе које нам је дао Мојсије.</verse>
				<verse number="15">И сви који сеђаху у синедриону, гледаху на њ и видеше да лице његово беше као лице анђела.</verse>
			</chapter>
			<chapter number="7">
				<verse number="1">Тада првосвештеник рече: Је ли тако?</verse>
				<verse number="2">А он рече: Браћо и оци, чујте! Бог славе јави се оцу нашему Авраму кад беше у Месопотамији, пре него што се досели у Харан,</verse>
				<verse number="3">и рече му: "Изиђи из земље своје и од рода свога и дођи у земљу коју ћу ти ја показати".</verse>
				<verse number="4">Тада изиђе из земље халдејске и досели се у Харан. Оданде га (Бог), по смрти оца његова, пресели у ову земљу у којој ви сад живите.</verse>
				<verse number="5">Али му не даде земље у њој, ни стопе једне, него само обећа да ће је дати у држање њему и семену његову после њега, иако он (тада) још није имао деце.</verse>
				<verse number="6">Овако рече Бог: "Семе његово биће дошљаци у земљи туђој, натераће га да служи и мучиће га четири стотине година.</verse>
				<verse number="7">Али народу коме ће они служити, ја ћу судити", рече Бог, "потом ће изићи и служиће мени на овоме месту".</verse>
				<verse number="8">Тада склопи с њим савез обрезања, и тако роди Исака и обреза га у осми дан, и Исак Јакова, и Јаков дванаест праотаца.</verse>
				<verse number="9">И праоци позавидеше Јосифу и продадоше га у Египат. Али Бог беше с њим,</verse>
				<verse number="10">и избави га од свих његових невоља, и даде му милост и мудрост пред Фараоном, царем египатским, који га постави за поглавара над Египтом и над свим домом својим.</verse>
				<verse number="11">Али дође глад на сав Египат и Ханан и невоља велика, и не налажаху хране оци наши.</verse>
				<verse number="12">А кад Јаков чу да има пшенице у Египту, посла оце наше првипут.</verse>
				<verse number="13">Кад дођоше другипут, познаше Јосифа браћа његова, и Фараон сазна порекло Јосифово.</verse>
				<verse number="14">Јосиф посла и дозва оца свога Јакова и сву родбину своју, седамдесет и пет душа.</verse>
				<verse number="15">Јаков сиђе у Египат и умре (онде), он и оцеви наши.</verse>
				<verse number="16">И пренесоше их у Сихем и метнуше у гроб што га Аврам купи за новце од синова Еморових у Сихему.</verse>
				<verse number="17">А кад се приближаваше време обећања што га Бог обрече Авраму, народ се народи и умножи у Египту,</verse>
				<verse number="18">док не наста други цар у Египту, који није знао Јосифа.</verse>
				<verse number="19">Овај превари наш народ и злостави оце наше тако, да мораху излагати дечицу своју да не живе.</verse>
				<verse number="20">У то се време роди Мојсије и беше угодан Богу. Три месеца храњен је у ући оца свога.</verse>
				<verse number="21">А кад га излажише, узе га кћи Фараонова и одгаји га себи за сина.</verse>
				<verse number="22">Мојсије се научи свој мудрости египатској и беше силан у речима и делима својим.</verse>
				<verse number="23">А кад му се навршише четрдесет година, дође му на ум да обиђе браћу своју, синове Израиљеве.</verse>
				<verse number="24">И кад виде где се једноме чини неправда, поможе му и освети онога у невољи, убивши Египћанина.</verse>
				<verse number="25">Мишљаше да ће браћа његова разумети да им Бог његовом руком даје спасење; али они не разумеше.</verse>
				<verse number="26">Сутрадан јави им се кад су се свадили, и мираше их и рече: Људи, браћа сте, зашто чините неправду један другоме?</verse>
				<verse number="27">Али онај што чињаше неправду ближњему своме, отури га и рече: Ко те постави за господара и судију над нама?</verse>
				<verse number="28">Хоћеш ли да ме убијеш као што си јуче убио Египћанина?</verse>
				<verse number="29">Због ове речи Мојсије побеже, и поста дошљак у земљи мадиамској, где роди два сина.</verse>
				<verse number="30">После четрдесет година јави му се у пустињи Синајској горе анђео у огњеном пламену једне купине.</verse>
				<verse number="31">Кад Мојсије виде то, дивљаше се утвари; а кад приступи да је види, чу се глас Господњи:</verse>
				<verse number="32">"Ја сам Бог отаца твојих, Бог Аврамов, Исаков и Јаковљев". А Мојсије се беше уздрхтао и није смео да погледа.</verse>
				<verse number="33">А Господ му рече: "Изуј обућу с ногу својих, јер је место на коме стојиш, света земља.</verse>
				<verse number="34">Заиста видех муку свога народа који је у Египту и чух његово уздисање, и сиђох да их избавим. И сад ходи да те пошљем у Египат".</verse>
				<verse number="35">Овога Мојсија, кога отурише рекавши: "Ко те постави за господара и судију?" - тога је Бог руком анђела који му се јавио у купини, послао за господара и избавитеља.</verse>
				<verse number="36">Овај их изведе и чињаше чудеса и знаке у Египту, у Црвеном мору и у пустињи четрдесет година.</verse>
				<verse number="37">Ово је Мојсије који каза синовима Израиљевим: "Пророка ће вам подићи Бог из ваше браће, као мене".</verse>
				<verse number="38">Ово је онај који је у збору у пустињи био са анђелом који му је говорио на Синајској гори, а и с оцима нашим. Он је примио речи живе да их дам вама.</verse>
				<verse number="39">Али оци наши не хтеше га послушати, него га одбацише и окренуше се срцем својим Египту,</verse>
				<verse number="40">и рекоше Арону: "Начини нам богове који ће ићи пред нама; јер овај Мојсије, који нас доведе из земље египатске - не знамо шта му би".</verse>
				<verse number="41">Тада начинише теле и принесоше жртву идолу, и радоваху се рукотворини својој.</verse>
				<verse number="42">А Бог се окрену (од њих) и предаде их да служе војсци небеској, као што је написано у књизи пророка: "Јесте ли ми заклане животиње и жртве приносили за четрдесет година у пустињи, доме Израиљев?</verse>
				<verse number="43">Не, него сте носили шатор Молохов и звезду бога Ромфе, кипове што сте их начинили да им се молите. И преселићу васа даље од Вавилона".</verse>
				<verse number="44">Оци наши имали су шатор сведочанства у пустињи, као што је заповедио онај који је рекао Мојсију, да га начини по слици коју је видео.</verse>
				<verse number="45">Овај примише оци наши и унесоше га с Исусом кад заузеше земљу незнабожаца, које Бог отера испред лица наших отаца, (и тако је било) све до Давида.</verse>
				<verse number="46">Овај нађе милост у Бога и молио је да нађе стан Богу Јаковљеву.</verse>
				<verse number="47">Али Соломон му сагради кућу.</verse>
				<verse number="48">Но Највиши не живи у рукотвореним храмовима, као што каже пророк:</verse>
				<verse number="49">"Небо је мени престо, а земља подножје ногама мојима. Какву ћете ми кућу сазидати, говори Господ, или које је место за моје почивање?</verse>
				<verse number="50">Не створи ли рука моја све ово?"</verse>
				<verse number="51">Тврдоврати и необрезаних срца и ушију! Ви се једнако противите Духу светоме, како оци ваши, тако и ви!</verse>
				<verse number="52">Којега од пророка не прогонише оци ваши? И побише оне који напред јавише за долазак праведника, којега ви сад издајници и убице постадосте,</verse>
				<verse number="53">(ви) који сте закон примили наредбом анђелском, и нисте га одржали.</verse>
				<verse number="54">А кад ово чуше, ражљутише се врло у срцима својим и шкргутаху зубима на њега.</verse>
				<verse number="55">А он, пун Духа светога, погледа на небо и виде славу Божју и Исуса где стоји с десне стране Богу.</verse>
				<verse number="56">И рече. Ево, видим небеса отворена и Сина човечјег где стоји с десне стране Богу.</verse>
				<verse number="57">Тад повикаше из гласа, запушише уши своје и навалише једнодушно на њега,</verse>
				<verse number="58">избацише га из града и засипаху га камењем. А сведоци метнуше хаљине своје код ногу младића по имену Савла.</verse>
				<verse number="59">И засипаху камењем Стефана, који се мољаше Богу и говораше: Господе Исусе, прими дух мој!</verse>
				<verse number="60">Онда клече на колена и повика из свег гласа: Господе, не прими им ово за грех! После ових речи умре.</verse>
			</chapter>
			<chapter number="8">
				<verse number="1">А Савле је одобравао његово убиство. Уонај дан наста велико гоњење цркве јерусалимске: осим апостола, сви се расејаше по крајевима јудејским и самаријским.</verse>
				<verse number="2">Побожни људи сахранише Стефана и учинише велики плач над њим.</verse>
				<verse number="3">А Савле се трудио да уништи цркву: ишао је по кућама, вукао је људе и жене и предавао их је у тамницу.</verse>
				<verse number="4">А који се расејаше, пролажаху и проповедаху реч.</verse>
				<verse number="5">Тако дође Филип у главни град Самарије и проповедаше им Христа.</verse>
				<verse number="6">Народ је једнодушно пазио на речи Филипове, јер је видео знаке што их је чинио.</verse>
				<verse number="7">Јер из многих с нечистим духовима излажаху ови с великом виком, и многи узети и хроми оздравише.</verse>
				<verse number="8">И наста велика радост у граду ономе.</verse>
				<verse number="9">А човек неки, по имену Симон, још од пре је чарао у граду и доводио у чудо народ самаријски, говорећи да је он неки велики човек.</verse>
				<verse number="10">Овога слушаху сви, и мало и велико, и говораху: Ово је "велика" сила Божја.</verse>
				<verse number="11">А слушаху га зато што их је већ дуго времена чинима удивљавао.</verse>
				<verse number="12">А кад повероваше Филипу, који је проповедао о царству Божјем и о имену Исуса Христа, кршћаваху се и људи и жене.</verse>
				<verse number="13">Па и сам Симон поверова, крсти се и оста код Филипа; и кад виде знаке и чудеса велика, дивљаше се врло.</verse>
				<verse number="14">А кад чуше апостоли који беху у Јерусалиму, да је Самарија примила реч Божју, послаше к њима Петра и Јована.</verse>
				<verse number="15">Ови сиђоше и помолише се Богу за њих да приме Духа светога;</verse>
				<verse number="16">јер још ни на једнога од њих не беше сишао, него беху само крштени у име Господа Исуса.</verse>
				<verse number="17">Тада метнуше руке на њих и они примише Духа светога.</verse>
				<verse number="18">Кад Симон виде да се Дух даје полагањем руку апостолских, донесе им новаца</verse>
				<verse number="19">и рече: Дајте и мени ову власт, да, кад метнем руке на кога, прими Духа светога.</verse>
				<verse number="20">А Петар му рече: Новци твоји да пропадну с тобом! што си помислио да се дар Божји за новац може добити.</verse>
				<verse number="21">Нема теби дела у овоме, нити ти припада ово, јер срце твоје није право пред Богом.</verse>
				<verse number="22">Поправи се, дакле, и помоли се Богу да би ти се опростила помисао срца твога.</verse>
				<verse number="23">Јер те видим да си у гркој жучи и у оковима греха.</verse>
				<verse number="24">А Симон одговори и рече: Помолите се ви Господу за мене, да не наиђе на мене ништа од овога што сте рекли.</verse>
				<verse number="25">А кад посведочише и казаше реч Господњу, вратише се у Јеруслим, пошто су у многим селима самаријским приповедили еванђеље.</verse>
				<verse number="26">А анђео Господњи рече Филипу: Устани и иди према југу на пут који силази од Јерусалима у Газу; он је пуст.</verse>
				<verse number="27">И устаде и оде. И, гле, један Етиопљанин, ушкопљеник, властелин Кандакије, царице етиопске, који је био над свим њеним благом, беше дошао у Јерусалим да се помоли Богу,</verse>
				<verse number="28">па се враћаше, сеђаше на колима својим и читаше пророка Исаију.</verse>
				<verse number="29">А Дух рече Филипу: Приступи и прилепи се тим колима.</verse>
				<verse number="30">А Филип притрча и чу га где чита пророка Исаију, па рече: А разумеш ли што читаш?</verse>
				<verse number="31">А он рече: Како бих могао, ако ме ко не упути? И позва Филипа да се попне и седне с њим.</verse>
				<verse number="32">А место из писма које је читао, беше ово: "Као овца одведе се на клање, и као што је јагње немо пред оним који га стриже, тако не отвара уста својих.</verse>
				<verse number="33">У његову понижењу укиде се суд његов. Потомке његове ко ће избројати? Јер се узима са земље живот његов".</verse>
				<verse number="34">Онда ушкопљеник рече Филипу: Молим те, за кога ово говори пророк? За себе или за кога другога?</verse>
				<verse number="35">А Филип отвори уста своја и, почевши од овога писма, проповеди му Исуса.</verse>
				<verse number="36">Како иђаху путем, дођоше на неку воду, и ушкопљеник рече: Ево воде! Шта ми смета да се крстим?</verse>
				<verse number="37">...</verse>
				<verse number="38">И заповеди да стану кола, и уђоше обојица у воду, Филип и ушкопљеник, и крсти га.</verse>
				<verse number="39">А кад изиђоше из воде, дух Господњи узе Филипа, и више га ушкопљеник није видео. Наставио је свој пут радујући се.</verse>
				<verse number="40">А Филип се нађе у Азоту, и, пролазећи, проповедаше еванђеље свима градовима, док не дође у Кесарију.</verse>
			</chapter>
			<chapter number="9">
				<verse number="1">А Савле је још увек дисао претњом и убиством на ученике Господње, па оде до првосвештеника</verse>
				<verse number="2">и измоли у њега писма за Дамаск, на синагоге: ако кога нађе од ове науке, људе и жене, да их свезане доведе у Јерусалим.</verse>
				<verse number="3">Путујући, дође близу Дамаска. И уједанпут га обасја светлост с неба;</verse>
				<verse number="4">паде на земљу и чу глас где му говори: Савле, Савле, зашто ме гониш?</verse>
				<verse number="5">А он рече: Ко си, Господе? А овај: Ја сам Исус, кога ти гониш.</verse>
				<verse number="6">Него устани и уђи у град, и казаће ти се шта ти ваља чинити.</verse>
				<verse number="7">А људи који иђаху с њим, стајаху неми, јер су глас чули, али никога нису видели.</verse>
				<verse number="8">Савле уста од земље, и кад је отворио очи своје, ништа није видео. Узеше га, дакле, за руку и уведоше у Дамаск.</verse>
				<verse number="9">И био је три дана слеп, нити је јео нити је пио.</verse>
				<verse number="10">А у Дамаску беше један ученик по имену Ананије. И рече му Господ у утвари: Ананија! А он рече: Ево ме, Господе!</verse>
				<verse number="11">А Господ њему: Устани и иди у улицу која се зове "права", и потражи у дому Јудином Таршанина по имену Савла. Сад се баш моли Богу.</verse>
				<verse number="12">И виде човека по имену Ананију где уђе и метну руке на њега да прогледа. -</verse>
				<verse number="13">А Ананија одговори: Господе, од многих чух за овога човека колика зла почини твојим светима у Јерусалиму.</verse>
				<verse number="14">И овде има власт од првосвештеника да веже све који призивају име твоје.</verse>
				<verse number="15">А Господ му рече: Иди, јер ми је он оруђе избрано: да изнесе име моје пред незнабошце, цареве и синове Израиљеве.</verse>
				<verse number="16">Ја ћу му показати колико му ваља пострадати за име моје.</verse>
				<verse number="17">И Ананија оде, уђе у кућу и метну руке на њега и рече: Савле брате, Господ Исус, који ти се јавио на путу којим си ишао, послао ме је да прогледаш и да се напуниш Духа светога.</verse>
				<verse number="18">И одмах отпаде од очију његових као крљушт, и прогледа; и уста и крсти се,</verse>
				<verse number="19">и пошто једе, окрепи се. Био је неколико дана с ученицима који беху у Дамаску,</verse>
				<verse number="20">и одмах је по синагогама проповедао Исуса, да је он Син Божји.</verse>
				<verse number="21">А сви који слушаху, чуђаху се и говораху: Није ли ово онај што у Јерусалиму гоњаше оне који призивају име ово, а и овамо је за то дошао, да их повезане води првосвештеницима?</verse>
				<verse number="22">А Савле биваше све јачи и забуњиваше Јудеје који живљаху у Дамаску, доказујући да је ово Месија.</verse>
				<verse number="23">После подужег времена договорише се Јудеји да га убију.</verse>
				<verse number="24">Али Савле дознаде њихову намеру. Дан и ноћ чували су врата да би га убили.</verse>
				<verse number="25">А ученици његови узеше га ноћу и спустише га у једној котарици преко зида.</verse>
				<verse number="26">А кад дође у Јерусалим, огледаше да се придружи ученицима; но сви га се бојаху, јер не вероваху да је (заиста) ученик.</verse>
				<verse number="27">А Варнава га узе и доведе к апостолима. И каза им како на путу виде Господа и како му говори, и како је у Дамаску слободно говорио у име Исусово.</verse>
				<verse number="28">Отада је с њима улазио и излазио у Јерусалиму и учинио је слободно у име Господње.</verse>
				<verse number="29">Говорио је и препирао се и с Јелинистима; а они гледаху да га убију.</verse>
				<verse number="30">А када браћа дознаше ово, сведоше га у Кесарију и отпустише у Тарс.</verse>
				<verse number="31">И тако је црква по свој Јудеји, Галилеји и Самарији била на миру; напредовала је, живела је у страху Господњем и умножавала се утехом светога Духа.</verse>
				<verse number="32">А кад Петар обилажаше све, дође и к светима који живљаху у Лиди.</verse>
				<verse number="33">Онде нађе једног човека по имену Енеју, који је већ осам година лежао на одру; био је узет.</verse>
				<verse number="34">И рече му Петар: Енеја, исцељујете Исус Христос. Устани и простри себи! И одмах уста.</verse>
				<verse number="35">И видеше га сви становници Лиде и Сарона, и обратише се ка Господу.</verse>
				<verse number="36">А у Јопи беше једна ученица по имену Тавита, што значи Газела. Ова беше пуна добрих дела и милостиња што их чињаше.</verse>
				<verse number="37">Оних дана разболе се и умре. Окупаше је и метнуше у горњу собу.</verse>
				<verse number="38">Како је, пак, Лида близу Јопе, и ученици чуше да је Петар онде, посташе два човека до њега молећи га: Не оклевај да дођеш до нас!</verse>
				<verse number="39">А Петар уста и отиде с њима. И кад дође, одведоше га у горњу собу, и приступише му све удовице лачући и показујући доње и горње хаљине што их је радила Газела док је била с њима.</verse>
				<verse number="40">Петар изгна све напоље, клече на колена и помоли се Богу; па се окрену телу и рече: Тавито, устани! А она отвори очи своје, и кад виде Петра, седе.</verse>
				<verse number="41">И пружи јој руку и подиже је. Тада дозва свете и удовице и показа је живу.</verse>
				<verse number="42">Ово се разгласи по свој Јопи, и многи повероваше у Господа.</verse>
				<verse number="43">И оста дуже времеан у Јопи, у некога симона кожара.</verse>
			</chapter>
			<chapter number="10">
				<verse number="1">А у Кесарији беше један човек по имену Корнелије, капетан од чете која се звала италиска.</verse>
				<verse number="2">Био је побожан и богобојазан са целим домом својим, давао је народу многу милостињу и молио се Богу без престанка.</verse>
				<verse number="3">Једнога дана, око деветога часа, виде он у утвари јасно анђела Божјег где уђе к њему и рече му: Корнелије!</verse>
				<verse number="4">А он погледа на њега, поплаши се и рече: Шта је, Господе? А он му рече: Молитве твоје и милостиње твоје уздигоше се до Бога, ион те се сећа.</verse>
				<verse number="5">Зато сад пошљи људе у Јопу и дозови некога Симона, прозванога Петра.</verse>
				<verse number="6">Овај је гост у некога Симона кожара, чија је кућа код мора.</verse>
				<verse number="7">А кад отиде анђео који му је говорио, дозва двојицу од својих слугу и једнога побожна војника од оних који стално беху уз њега,</verse>
				<verse number="8">каза им све и посла их у Јопу.</verse>
				<verse number="9">А сутрадан, кад они путоваху и приближише се граду, попе се Петар око шестога часа на кров да се помоли Богу.</verse>
				<verse number="10">И огладне и хтеде да једе. А кад они готовљаху, дође изван себе.</verse>
				<verse number="11">И виде него отворено и суд некакав где силази као велико платно, који се на четири краја спушта на земљу.</verse>
				<verse number="12">У њему беху све четвороножне животиње, гмизавци земаљски птице небеске.</verse>
				<verse number="13">И он чу глас: устани, Петре, закољи и једи!</verse>
				<verse number="14">А Петар рече: Нипошто, Господе, јер још никад не једох што погано и нечисто.</verse>
				<verse number="15">И глас опет, по други пут к њему: Што је Бог очистио, ти не погани!</verse>
				<verse number="16">Ово је било трипут, и одмах се суд узе на небо.</verse>
				<verse number="17">А кад се Петар у себи питаше шта би била утвара коју је видео, гле, људи послани од Корнелија, напитавши дом Симонов, стадоше пред вратима,</verse>
				<verse number="18">зовнуше и питаху: Је ли овде у гостима Симон, прозвани Петар?</verse>
				<verse number="19">А док је још Петар размишљао о утвари, рекао му је Дух: Ето те траже три човека.</verse>
				<verse number="20">Устани, сиђи доле и иди с њима ништа не премишљајући, јер сам их ја послао.</verse>
				<verse number="21">А Петар сиђе к људима и рече: Ево ја сам кога тражите. Што сте дошли?</verse>
				<verse number="22">А они рекоше: Корнелије капетан, човек праведан и богобојазан, на добру гласу код свега народа јудејског, примио је заповест од једног светог анђела да те дозове у свој дом и да га ти поучиш.</verse>
				<verse number="23">Тада их дозва унутра и угости. Сутрадан уста и оде с њима, а и нека браћа из Јопе одоше с њим.</verse>
				<verse number="24">Сутрадан дође у Кесарију. А Корнелије их чекаше, сазвавши родбину своју и најближе пријатеље.</verse>
				<verse number="25">А кад Петар уђе, срете га Корнелије, паде пред ноге његове и ода му част.</verse>
				<verse number="26">А Петар га подиже и рече: Устани; и ја сам сам само човек.</verse>
				<verse number="27">И у разговору уђе с њим и нађе многе сабране.</verse>
				<verse number="28">И рече им: Ви знате да је Јудејину забрањено дружити се или долазити к туђину. Али мени Бог показа да ниједног човека не треба звати поганим или нечистим.</verse>
				<verse number="29">Зато и без поговора дођох на позив. Питам, дакле: Зашто сте ме звали?</verse>
				<verse number="30">А Корнелије рече: Пре четири дана, у девети час мољах се Богу у кући својој, и, гле, стаде преда ме човек у хаљини сјајној,</verse>
				<verse number="31">и рече: "Корнелије, услишена је твоја молитва и Бог се сетио твојих милостиња.</verse>
				<verse number="32">Пошљи, дакле, у Јопу и дозови Симона који се зове Петар. Он је гост у кући Симона кожара крај мора".</verse>
				<verse number="33">Одмах, дакле, послах к теби, и ти си добро учинио што си дошао. Сад, дакле, сви ми стојимо пред Богом, да чујемо све што је Бог заповедио.</verse>
				<verse number="34">А Петар отвори уста и рече: Заиста видим да Бог не гледа ко је ко,</verse>
				<verse number="35">него му је у сваком народу мио онај који се њега боји и твори правду.</verse>
				<verse number="36">Реч коју је послао синовима Израиљевим, јављајући мир по Исусу Христу: овај је Господ свима!</verse>
				<verse number="37">Ви знате шта је било по свој Јудеји, почевши од Галилеје, по крштењу што га је проповедао Јован.</verse>
				<verse number="38">(Мислим) Исуса из Назарета, како га Бог помаза Духом светим и силом. Он прође чинећи добро и исцељујући све које ђаво беше савладао, јер Бог беше с њим.</verse>
				<verse number="39">И ми смо сведоци свему што је учинио у земљи јудејској и у Јерусалиму. И убуше га обесивши га на дрво.</verse>
				<verse number="40">Али Бог га трећи дан васкрсе и даде му да се покаже,</verse>
				<verse number="41">не свему народу, него само сведоцима напред избранима од Бога, нама који смо с њим, по његову ускрсу из мртвих, јели и пили.</verse>
				<verse number="42">И заповеди нам да проповедамо народу и да сведочимо да је он од Бога одређени судија живима и мртвима.</verse>
				<verse number="43">За њега сведоче сви пророци, да ће сваки који верује у њега, његовим именом примити опроштење греха.</verse>
				<verse number="44">Док још Петар говораше ове речи, сиђе Дух свети на све који слушаху говор.</verse>
				<verse number="45">И задивише се верни из обрезања који беху дошли с Петром, што се и на незнабошце излива дар светога Духа.</verse>
				<verse number="46">Јер их слушаху где говоре језике и величају Бога. Тада рече Петар:</verse>
				<verse number="47">Зар може ко воду забранити да се не крсте ови који примише духа светога као и ми?</verse>
				<verse number="48">И заповеди им да се крсте у име Исуса Христа. Тада га умолише да остане код њих неколико дана.</verse>
			</chapter>
			<chapter number="11">
				<verse number="1">А апостоли и браћа у Јудеји чуше да и незнабошци примише реч Божју.</verse>
				<verse number="2">И кад Петар дође у Јерусалим, препираху се с њим они који беху из обрезања</verse>
				<verse number="3">и рекоше: Ишао си к људима који нису обрезани и јео си с њима.</verse>
				<verse number="4">Тада им Петар поче казивати редом:</verse>
				<verse number="5">Ја се у граду Јопи мољах Богу. Дођох изван себе и видех утвару: суд некакав где силази као велико платно које се на четири краја спушта с неба, и дође до мене.</verse>
				<verse number="6">Погледах добро унутра и видех четвороножне животиње земаљске, звериње, гмизавце и птице небеске.</verse>
				<verse number="7">А чух и глас који ми рече: "Устани, Петре, закољи и једи!"</verse>
				<verse number="8">А ја рекох: Нипошто, Господе, јер погано или нечисто још никад не уђе у уста моја.</verse>
				<verse number="9">А глас одговори по другипут с неба: "Што је Бог очистио, ти не погани!"</verse>
				<verse number="10">Ово је било трипут, и онда се опет све узе на небо.</verse>
				<verse number="11">И, гле, у тај час сташе пред кућом у којој смо били, три човека, послана из Кесарије к мени.</verse>
				<verse number="12">А Дух ми рече да идем с њима ништа не премишљајући. Са мном пођоше и ово шест браће, и уђосмо у кућу човекову.</verse>
				<verse number="13">И каза нам како виде анђеала у кући својој, који је стао и рекао му: "Пошљи у Јопу и дозови Симона, прозванога Петра,</verse>
				<verse number="14">који ће ти казати речи којима ћеш се спасти ти и сав дом твој".</verse>
				<verse number="15">А кад ја почех говорити, сиђе Дух свети на њих, као и на нас у почетку.</verse>
				<verse number="16">Онда се сетих речи Господње како је говорио: "Јован је крстио водом, а ви ћете крстити Духом светим".</verse>
				<verse number="17">Кад им, дакле, Бог даде исти дар као и нама који верујемо у Господа Исуса Христа, како сам ја могао забранити Богу?</verse>
				<verse number="18">А кад ово чуше, умукоше, и хваљаху Бога говорећи: Дакле и незнабошцима Бог даде покајање за живот!</verse>
				<verse number="19">А они који се расејаше због невоље Стефанове, прођоше све до Финикије, Кипра и Антиохије. Али никоме не говораху реч до само Јудејима.</verse>
				<verse number="20">А неки од њих беху Кипрани и Киринци, који, кад дођоше у Антиохију, говораху и Грцима и проповедаху им Господа Исуса.</verse>
				<verse number="21">И беше рука Госпдоња с њима, и многи повероваше и обратише се ка Господу.</verse>
				<verse number="22">А глас о овоме дође до ушију цркве јерусалимске, и послаше Варнаву у Антиохију.</verse>
				<verse number="23">Кад овај дође и виде благодат Божју, обрадова се и опомињаше све, да тврдим срцем остану у Господу;</verse>
				<verse number="24">јер беше човек добар, пун Духа светога и вере. И придоби се многи народ за Господа.</verse>
				<verse number="25">Тада отиде у Тарс да тражи Савла,</verse>
				<verse number="26">и кад га нађе, доведе га у Антиохију. И целу једну годину беху заједно у цркви и учаху многи народ, и прво су у Антиохији ученике назвали хришћанима.</verse>
				<verse number="27">У те дане сиђоше из Јерусалима пророци у Антиохију.</verse>
				<verse number="28">И уста један од њих, по имену Агав, и објави Духом да ће бити велика глад по свој земљи, која за Клаудија и би.</verse>
				<verse number="29">А од ученика одреди сваки колико је који могао, да пошље у помоћ браћи која живљаху у Јудеји.</verse>
				<verse number="30">Ово и учинише, пославши старешинама преко руке Варнавине и Савлове.</verse>
			</chapter>
			<chapter number="12">
				<verse number="1">У неко време метну Ирод цар руке на неке од цркве да их мучи.</verse>
				<verse number="2">И погуби Јакова, брата Јованова, мачем.</verse>
				<verse number="3">И кад виде да је то по вољи Јудејима, ухвати и Петра; а беху дани бесквасних хлебова.</verse>
				<verse number="4">Ухвати га, дакле, и баци у тамницу, и предаде га четирма четама од по четири војника да га чувају: мислио га је по пасхи извести пред народ.</verse>
				<verse number="5">И тако Петра чуваху у тамници; али црква се без престанка молила Богу за њега.</verse>
				<verse number="6">А кад га Ирод хтеде да изведе, ту ноћ спаваше Петар између два војника, везан двама ланцима, а стражари пред вратима чуваху тамницу.</verse>
				<verse number="7">И, гле, анђео Господњи приступи, и светлост обасја по соби; куцну Петра у ребра и пробуди га говорећи: Устани брже! И спадоше му ланци с руку.</verse>
				<verse number="8">И анђео му рече: Опаши се и обуј сандале своје! И учини тако. И рече му: Огрни огртач свој и хајде за мном!</verse>
				<verse number="9">И изиђе и иђаше за њим, и није знао да је то истина што је анђео чинио, него је мислио да види утвару.</verse>
				<verse number="10">И прођоше прву и другу стражу и дођоше до гвоздених врата која вођаху у град. Ова им се сама отворише. И изиђоше и прођоше једну улицу, и одмах анђео одступи од њега.</verse>
				<verse number="11">Петар дође к себи и рече. Сад видим заиста, да Господ посла анђела свога и избави ме из руку Иродових и од свега чекања народа јудејског.</verse>
				<verse number="12">И кад му постаде јасно, дође кући Марије, матере Јована који се звао Марко, где беху многи сабрани и мољаху се Богу.</verse>
				<verse number="13">А кад он куцну у авлиска врата, дође девојка по имену Рода, да чује.</verse>
				<verse number="14">И кад позна глас Петров, од радости не отвори врата, него утрча и каза да Петар стоји пред вратима.</verse>
				<verse number="15">А ови јој рекоше: Ти си луда. А она потврђиваше да је тако. Тада рекоше они: Анђео је његов.</verse>
				<verse number="16">А Петар једнако куцаше. И кад отворише, видеше га и задивише се.</verse>
				<verse number="17">А он махну на њих руком да ћуте и каза им како га Господ изведе из тамнице. И рече: Јавите ово Јакову и браћи. И изиђе и отиде на друго место.</verse>
				<verse number="18">А кад свану дан, беше не мала узбуна међу војницима, шта то би од Петра.</verse>
				<verse number="19">А Ирод га заиска, и кад га не нађе, испита стражаре и онда заповеди да се погубе. И отиде из Јудеје у Кесарију и онде је живео.</verse>
				<verse number="20">А срдио се на Тирце и Сидонце; но ови једнодушно дођоше к њему, придобише Власта, постељника царева, и искаху мира, јер се њихова земља хранила од цареве.</verse>
				<verse number="21">У одређени дан обуче се Ирод у царску хаљину, седе на престо и говораше им.</verse>
				<verse number="22">А народ викаше: Божји глас, а не човечји!</verse>
				<verse number="23">Но одмах га удари анђео Господњи, што не даде славе Богу; и умре, изједен од црви.</verse>
				<verse number="24">А реч је Госпдоња расла и множила се.</verse>
				<verse number="25">А Варнава и Савле, пошто предаше помоћ, вратише се из Јерусалима и узеше са собом и Јована који се звао Марко.</verse>
			</chapter>
			<chapter number="13">
				<verse number="1">А у антиохиској цркви беху пророци и учитељи: Варнава, Симеон који се звао Нигер, Лукије Киринац, Манаин, одгајени с Иродом тетрархом, и Савле.</verse>
				<verse number="2">Кад они служаху Господу и пошћаху, рече Дух свети: Одвојте ми Варнаву и Савла за дело на које сам их позвао.</verse>
				<verse number="3">Тада постише, помолише се Богу, метнуше руке на њих и отпустише их.</verse>
				<verse number="4">Послани од светога Духа, сиђоше у Селевкију, и оданде отпловише на Кипар.</verse>
				<verse number="5">Дошавши у Саламин, проповедаху реч Божју у синагогама јудејским; а имаху и Јована као слугу.</verse>
				<verse number="6">Кад прођоше цело острво све до Пафа, нађоше једнога врачара, лажна пророка, Јудејина, коме беше име Варисус</verse>
				<verse number="7">и који беше с проканзулом Сергијем Павлом, човеком разумним. Овај дозва Варнаву и Савла и заиска да чује реч Божју.</verse>
				<verse number="8">Но њима се супротио Елима, врачар - јер се тако преводи име његово - гледајући да одврати проконзула од вере.</verse>
				<verse number="9">А Савле, који се зове и Павле, пун Духа светога, погледа на њега</verse>
				<verse number="10">и рече: О напуњени свакога лукавства и свакога неваљалства, сине ђавољи, непријатељу сваке праведности, зар нећеш престати кварити правих путева Господњих?</verse>
				<verse number="11">Сад, ето, руке Господње на те: бићеш слеп и нећеш видети сунца за неко време. И одмах паде на њега мрак и тама, иђаше унаоколо и тражаше вођа.</verse>
				<verse number="12">А кад проконзул виде шта би, поверова, поплашивши се од науке Господње.</verse>
				<verse number="13">А Павле се са својим пратиоцима одвезе из Пафа и дођоше у Пергу памфилиску. А Јован се одвоји од њих и врати се у Јерусалим.</verse>
				<verse number="14">А они отидоше из Перге и дођоше у Антиохију писидиску. У суботу уђоше у синагогу и седоше.</verse>
				<verse number="15">А по читању закона и пророка послаше старешине синагоге к њима и рекоше: Браћо, ако имате какву утешну реч за народ, говорите!</verse>
				<verse number="16">Тада Павле уста, махну руком и рече: Израиљци и ви који се бојите Бога, чујте!</verse>
				<verse number="17">Бог овога израиљског народа изабра оце наше и начини народ великим у туђини, у земљи египатској. Снажном руком изведе их из ње</verse>
				<verse number="18">и до четрдесет година прехрани их у пустињи.</verse>
				<verse number="19">Тада уништи седам народа у земљи хананској и земљу њихову даде њима</verse>
				<verse number="20">за неких 450 година. Потом даде судије до Самуила пророка.</verse>
				<verse number="21">Отада искаше цара, и даде им Бог Саула, сина Кисова, човека од племена Венијаминова, за четрдесет година.</verse>
				<verse number="22">Кад уклони њега, подиже им Давида за цара, коме и посведочи: "Нађох Давида, сина Јесејева, човека по моме срцу, који ће урадити све што ја хоћу".</verse>
				<verse number="23">Од семена овога човека подиже Бог, по обећању, Израиљу Спаситеља Исуса,</verse>
				<verse number="24">пошто Јован пред његовим доласком проповеда крштење покајања свему народу Израиљеву.</verse>
				<verse number="25">Кад Јован сврши - ваше свој живот, говораше: "За кога ме држите, нисам ја тај. Него ево иде за мном, коме нисам достојан раздрешити обућу на ногама".</verse>
				<verse number="26">Браћо, синови рода Аврамова, и ви богобојазни међу њима, нама се посла реч о овоме спасењу.</verse>
				<verse number="27">Јер становници јерусалимски и старешине њихове не познаше овога, осудише га и извршише речи пророчке које се читају сваке суботе.</verse>
				<verse number="28">Иако не нађоше ниједне смртне кривице, молише Пилата да га погуби.</verse>
				<verse number="29">И кад свршише све што је написано за њега, скинуше га с дрвета и метнуше у гроб.</verse>
				<verse number="30">Али Бог га подиже из мртивх.</verse>
				<verse number="31">Више дана показива се онима који с њим отидоше из Галилеје у Јерусалим, који су сад сведоци његови пред народом.</verse>
				<verse number="32">И ми вам јављамо да је Бог обећање што га је дао оцевима,</verse>
				<verse number="33">испунио деци нашој, кад је подигао Исуса, као што стоји у другом псалму: "Ти си Син мој, ја сам те данас родио".</verse>
				<verse number="34">А да га је васкрсао из мртвих да се више не врати у трхљење, овако је рекао: "Испунићу вам Давиду дана чврста обећања".</verse>
				<verse number="35">Зато и на другом месту каже: "Нећеш дати да твој светац види трухљења".</verse>
				<verse number="36">Јер Давид, послуживши своме нараштају, по вољи Божјој умре и метнуше га код отаца његових и виде трухљење.</verse>
				<verse number="37">А којега Бог подиже, не виде трухљења.</verse>
				<verse number="38">Да знате, дакле, браћо, да се кроз овога вама проповеда опроштење греха, и од свега ода шта вас није могао избавити закон Мојсијев,</verse>
				<verse number="39">избавља овај свакога који верује.</verse>
				<verse number="40">Гледајте, дакле, да не дође на вас што је казано у пророцима:</verse>
				<verse number="41">"Видите, ви који презирете, чудите се и нека вас нестане" Јер ја чиним дело у дане ваше, дело које нећете веровати ако вам га ко усказује".</verse>
				<verse number="42">А кад они излажаху, мољаху их да им (и) у другу суботу говоре ове речи.</verse>
				<verse number="43">А кад се скупштина разиђе, многи Јудеји и побожни проселити пођоше за Павлом и за Варнавом. Ови им говораху и световаху их да остану у благодати Божјој.</verse>
				<verse number="44">У другу суботу сабра се готово сав град да чују реч Божју.</verse>
				<verse number="45">А кад Јудеји видеше народ, напунише се зависти, хуљаху и говораху противно Павловим речима.</verse>
				<verse number="46">А Павле и Варнава рекоше слободно: Вама је прво требало говорити реч Божју; али, кад је одбацујете и себе држите за недостојне вечнога живота, ево се обраћамо незнабошцима.</verse>
				<verse number="47">Јер тако нам је заповедио Господ: "Поставио сам те за светлост незнабошцима, да будеш спасење до самога краја земље".</verse>
				<verse number="48">А кад ово чуше незнабошци, радоваху се и слављаху реч Господњу; и повероваше сви који беху одређени за живот вечни.</verse>
				<verse number="49">А реч се Господња ширила по свој околини.</verse>
				<verse number="50">Али Јудеји подбодоше угледне побожне жене и прваке градске, те подигоше гоњење на Павла и Варнаву, и истераше их из својих крајева.</verse>
				<verse number="51">А ови на њих отресоше прах са својих ногу и отидоше у Икониум.</verse>
				<verse number="52">А ученици се пуњаху радости и Духа светога.</verse>
			</chapter>
			<chapter number="14">
				<verse number="1">У Икониуму уђоше заједно у синагогу јудејску и говораху тако да поверова велико мноштво Јудеја и Грка.</verse>
				<verse number="2">Али неверни Јудеји подбунише и раздражише душе незнабожаца на браћу.</verse>
				<verse number="3">Ови ипак осташе доста времена (онде) и проповедаху слободно, уздајући се у Господа, који је сведочио за реч благодати своје и давао те они чињаху знаке и чудеса.</verse>
				<verse number="4">А становништво градско раздели се; једни беху с Јудејима, а други с апостолима.</verse>
				<verse number="5">А кад налише и незнабошци и Јудеји са својим поглаварима да их злоставе и да их побију камењем,</verse>
				<verse number="6">они дознаше и побегоше у градове ликаонске, Листру и Дерву и у околину њихову.</verse>
				<verse number="7">И онде проповедаху еванђеље.</verse>
				<verse number="8">А у Листри беше један човек, немоћан у ногама, хром од утробе матере своје, који никад није ходио.</verse>
				<verse number="9">Он слушаше Павле где говори. Овај погледа на њега и кад виде да верује да ће оздравити,</verse>
				<verse number="10">рече снажним гласом: Устани на ноге своје управо! И скочи и хођаше.</verse>
				<verse number="11">А кад народ виде шта учини Павле, подигоше глас свој говорећи ликаонски: Богови посташе као људи и сиђоше к нама!</verse>
				<verse number="12">И називаху Варнаву Зевсом а Павла Хермесом, јер је он говорио.</verse>
				<verse number="13">А свештеник Зевса који је био пред градом, доведе бикове и донесе венце пред врата и хтеде с народом да принесе жртву.</verse>
				<verse number="14">А кад чуше апостоли, Варнава и Павле, раздераше хаљине своје и скочише међу народ вичући</verse>
				<verse number="15">и говорећи: Људи, зашто чините то? И ми смо смртни људи, као и ви, који вам проповедамо да се од ових идола обратите Богу живоме, који створи небо, земљу, море и све што је у њима,</verse>
				<verse number="16">који у прошлим временима пусти све народе да иду својим путевима,</verse>
				<verse number="17">али ипак не остави себе неосведочена, чинећи добро, дајући вам с неба дажд и године родне, пунећи срца ваша јелом и весељем.</verse>
				<verse number="18">Овим речима једва умирише народ да им не приносе жртве.</verse>
				<verse number="19">Али дођоше Јудеји из Антиохије и Икониума; подговорише народ, засуше Павла камењем и извукоше га из града, мислећи да је умро.</verse>
				<verse number="20">Али ученици га опколише, и он устаде и уђе у град. Сутрадан отиде с Варнавом у Дерву.</verse>
				<verse number="21">Пошто овоме граду проповедише еванђеље и стекоше много ученика, вратише се у Листру, Икониум и Антиохију,</verse>
				<verse number="22">утврђујући душе ученика, светујући их да остану у вери и (говорећи) да нам кроз многе невоље ваља ући у царство Божје.</verse>
				<verse number="23">И кад им по свима црквама поставише старешине, уз молитву и пост предадоше их Господу у кога су веровали.</verse>
				<verse number="24">Тада прођоше Писидију и дођоше у Памфилију,</verse>
				<verse number="25">проповедише реч у Перги и сиђоше у Аталију.</verse>
				<verse number="26">Оданде отпловише у Антиохију, одакле беху предани благодати Божјој на дело које су свршили.</verse>
				<verse number="27">Кад дођоше, сабраше цркву и казаше све што је Бог учинио с њима, и да је отворио незнабошцима врата вере.</verse>
				<verse number="28">И осташе дуже времена с ученицима.</verse>
			</chapter>
			<chapter number="15">
				<verse number="1">И дођоше неки из Јудеје и учаху браћу: Ако се не обрежете по закону Мојсијеву, не можете се спасти.</verse>
				<verse number="2">А кад поста не мала распра и препирање између Павла и Варнаве и њих, одлучише, да због овога питања Павле, Варнава и други неки од њих иду горе у Јерусалим, к апостолима и старешинама.</verse>
				<verse number="3">Испраћени од цркве, пролажаху кроз Финикију и Самарију, причаху обраћање незнабожаца и чињаху велику радост свој браћи.</verse>
				<verse number="4">А кад дођоше у Јерусалим, прими их црква, апостоли и старешина, и казаше шта све Бог учини с њима.</verse>
				<verse number="5">Али усташе неки верни који припадаху секти фарисејској и рекоше: Треба их обрезати и заповедити им да држе закон Мојсијев.</verse>
				<verse number="6">Тада се сабраше апостоли и старешине да извиде ову ствар.</verse>
				<verse number="7">После дуге расправе уста Петар и рече им: Браћо, ви знате да (ме) је Бог већ од првих дана изабрао између вас, да из мојих уста чују незнабошци реч еванђеља и да верују.</verse>
				<verse number="8">И Бог, који познаје срца, посведочио је за њих и дао им је Духа светога као и нама,</verse>
				<verse number="9">и није поставио никакве разлике између нас и њих, јер је очистио вером срца њихова.</verse>
				<verse number="10">Што, дакле, сад кушате Бога и хоћете да метнете ученицима јарам на врат, којега ни оцеви наши ни ми не могосмо понети?</verse>
				<verse number="11">Него верујемо да ћемо се спасти благодаћу Господа Исуса, као и они.</verse>
				<verse number="12">Онда умуче све мноштво и слушаху Варнаву и Павла који причаху колике знаке и чудеса учини Бог међу незнабошцима преко њих.</verse>
				<verse number="13">А кад они умукоше, проговори Јаков и рече: Браћо, чујте ме!</verse>
				<verse number="14">Симеон каза како се Бог првипут смилова да из незнабожаца узме народ за своје име.</verse>
				<verse number="15">И с овим се слажу речи пророчке, као што је написано:</verse>
				<verse number="16">"Потом ћу се вратити и опет ћу сазидати дом Давидов који је пао, развалине његове поправићу и подигнућу га опет,</verse>
				<verse number="17">да потраже Господа и остали људи, т.ј. сви народи који се по мени зову, говори Господ који ово</verse>
				<verse number="18">објавује од давнина".</verse>
				<verse number="19">Зато ја мислим да се не дира у незнабошце који се обраћају Богу,</verse>
				<verse number="20">него да им се пише да се чувају да се не упрљају од идола, да се чувају од блуда, удављенога и од крви.</verse>
				<verse number="21">Јер Мојсије има од старих времена у свима градовима своје проповеднике: сваке суботе чита се по синагогама.</verse>
				<verse number="22">Тада одлучише апостоли и старешине са свом црквом, да изаберу између себе људе и да их с Павлом и Варнавом пошљу у Антиохију. (И изабраше) Јуду који се звао Варсава, и Силу, људе знамените међу браћом,</verse>
				<verse number="23">и послаше по њима ову посланицу: Апостоли, старешине и браћа поздрављају браћу од незнабожаца која су у Антиохији, Сирији и Киликији.</verse>
				<verse number="24">Како смо чули, да су вас неки од нас збунили речима и узнемирили душе ваше, а ми им ништа нисмо заповедили,</verse>
				<verse number="25">то смо одлучили једнодушно, да вам пошљемо изабране људе с нашим драгим Варнавом и Павлом,</verse>
				<verse number="26">с људима који су живот свој предали за име Господа нашег Исуса Христа.</verse>
				<verse number="27">Посласмо, дакле, Јуду и Силу, који ће то исто и речима казати:</verse>
				<verse number="28">Одлучисмо, наиме, свети Дух и ми, да не мећемо на вас никаквих других тегоба осим овога потребнога:</verse>
				<verse number="29">да се чувате од жртава идолских, од крви, од удављенога и од блуда. Ако се од овога ушчувате, добро ћете чинити. Будите здрави!</verse>
				<verse number="30">А кад их отпустише, дођоше у Антиохију, сабраше народ и предаше посланицу.</verse>
				<verse number="31">Кад је прочиташе, обрадоваше се утеси.</verse>
				<verse number="32">А Јуда и Сила, који и сами беху пророци, утешише и утврдише браћу многим речима.</verse>
				<verse number="33">После неког времена отпустише их браћа с миром к онима који су их послали.</verse>
				<verse number="34">...</verse>
				<verse number="35">А Павле и Варнава осташе у Антиохији и учаху и проповедаху реч Господњу с многим другима.</verse>
				<verse number="36">После неколико дана рече Павле Варнави: Хајде да се вратимо и да обиђемо браћу по свима градовима у којима смо проповедали реч Господњу, (да видимо) како живе.</verse>
				<verse number="37">Варнава је хтео да узме са собом и Јована, прозванога Марка.</verse>
				<verse number="38">Али Павле је тражио да не узму са собом онога који их је одустао у Памфилији и није ишао с њима на посао.</verse>
				<verse number="39">Тако дође до срџбе, и они се раздвојише. Варнава узе Марка и отплови на Кипар,</verse>
				<verse number="40">а Павле изабра Силу и отиде, предан од браће благодати Господњој.</verse>
				<verse number="41">Пролазио је кроз Сирију и Киликију и утврђивао је цркве.</verse>
			</chapter>
			<chapter number="16">
				<verse number="1">Па дође и у Дерву и у Листру. И, гле, беше онде неки ученик по имену Тимотеј, син једне Јудејке која је веровала, а оца Грка.</verse>
				<verse number="2">За њега добро сведочаху браћа у Листри и Икониуму.</verse>
				<verse number="3">Павле хтеде да овај с њиме пође; узе га и обреза због Јудеја који беху у оним местима. Јер су сви знали да му је отац био Грк.</verse>
				<verse number="4">И кад пролажаху градове, предаваху им наредбе које наредише апостоли и старешине у Јерусалиму, да их се држе.</verse>
				<verse number="5">Тако се цркве утврђиваху у вери и сваки дан их биваше више.</verse>
				<verse number="6">Прођоше Фригију и галатиску земљу, јер им је дух свети забранио да проповедају у Азији.</verse>
				<verse number="7">Кад дођоше до Мизије, хтедоше да иду у Витинију, али им не даде дух Исусов.</verse>
				<verse number="8">Тада прођоше Мизију и сиђоше у Троаду.</verse>
				<verse number="9">Овде се Павлу јави утвара ноћу: један човек из Македоније стајаше, мољаше га и рече: Пређи у Македонију и помози нам!</verse>
				<verse number="10">А кад виде утвару, одмах гледасмо да одемо у Македонију, јер смо знали да нас је Бог позвао да им проповедамо еванђеље.</verse>
				<verse number="11">Одвезосмо се, дакле, из Троаде, путовасмо право на Самотрак, сутрадан у Неапољ,</verse>
				<verse number="12">и оданде у Филипе, који су први град тога дела Македоније (римска) колонија. У томе граду остасмо неколико дана.</verse>
				<verse number="13">У суботу изиђосмо изван града, к реци, где мишљасмо да је синагога, седосмо и говорисмо женама које се беху скупиле.</verse>
				<verse number="14">Једна богобојазна жена, по имену Лидија, из града Тиатире, која је продавала скерлет, слушаше; и Господ отвори срце њено да пази на речи Павлове.</verse>
				<verse number="15">А кад се она и кућа њезина крстила, мољаше: Ако мислите да ја верујем у Господа, уђите у моју кућу и останите онде. И натера нас.</verse>
				<verse number="16">А кад једном иђасмо у синагогу, срете нас једна робиња која је имала дух погађачки и врачањем доносила велик добитак својим господарима.</verse>
				<verse number="17">Ова иђаше за Павлом и нама и викаше: Ови су људи слуге Бога највишега, који вам јављају пут спасења!</verse>
				<verse number="18">Ово чињаше она много дана. А кад се Павлу досади, окрену се и рече духу: Заповедам ти у име Исуса Христа, да изиђеш из ње. И изиђе у тај час.</verse>
				<verse number="19">А кад њезини господари видеше да им пропаде нада на добитак, узеше Павла и Силу и одвукоше их на трг, пред поглаварство,</verse>
				<verse number="20">и доведоше их к преторима и рекоше: ови људи, Јудеји, муте по нашем граду</verse>
				<verse number="21">и проповедају законе којих ми као Римљани не смемо примати ни творити.</verse>
				<verse number="22">А подиже се и народ на њих. Тада им претори здераше хаљине и заповедише да их шибају.</verse>
				<verse number="23">И кад их добро избише, бацише их у тамницу и заповедише тамничару да их добро чува.</verse>
				<verse number="24">Примивши таку заповест, он их баци у доњу тамницу и ноге им метну у кладе.</verse>
				<verse number="25">Око поноћи Павле и Сила мољаху се Богу и слављаху га, а сужњи их слушаху.</verse>
				<verse number="26">Уједанпут се земља затресе тако да се пољуља темељ тамнички; одмах се отворише сва врата, и свима спадоше окови.</verse>
				<verse number="27">Тамничар се пробуди, виде отворена врата тамничка, извуче мач и хтеде се убити, јер је мислио да су сужњи побегли.</verse>
				<verse number="28">А Павле повика јако и рече: Не чини себи никаква зла, јер смо сви ту.</verse>
				<verse number="29">Тада заиска светлости, улети и дркћући паде пред Павла и Силу,</verse>
				<verse number="30">изведе их напоље и рече: Господо, шта ми треба чинити да се спасем?</verse>
				<verse number="31">А ови рекоше: Веруј у Господа Исуса, и спашћеш се ти и дом твој.</verse>
				<verse number="32">И проповедише реч Божју њему и свима који беху у дому његову.</verse>
				<verse number="33">Још у онај час ноћи узе их и опра им ране, и одмах се крсти он и сви његови.</verse>
				<verse number="34">И уведе их у кућу, изнесе им јела и радоваше се са свим домом својим што је поверовао у Бога.</verse>
				<verse number="35">А кад је свануло, послаше претори ликторе и рекоше: пусти оне људе!</verse>
				<verse number="36">А тамничар каза ове речи Павлу: Послали су претори да се пустите. Сад, дакле, изиђите и идите с миром.</verse>
				<verse number="37">Али Павле им рече: Иако смо римски грађани, избише нас јавно, без суда, и онда нас бацише у тамницу. и сад хоће тајно да нас избаце? Не, него нека дођу сами и изведу нас.</verse>
				<verse number="38">А ликтори казаше ове речи преторима. И уплашише се кад чуше да су римски грађани.</verse>
				<verse number="39">Дођоше и рекоше им неколико лепих речи, изведоше их напоље и мољаху их да оду из града.</verse>
				<verse number="40">Тада изиђоше из тамнице и дођоше к Лидији; видеше и утешише браћу, и отидоше.</verse>
			</chapter>
			<chapter number="17">
				<verse number="1">Прођоше Амфипољ и Аполонију и дођоше у Солун, где беше синагога јудејска.</verse>
				<verse number="2">По своме обичају, Павле уђе к њима и три суботе проповедаше им из писма,</verse>
				<verse number="3">тумачећи (га) и доказујући да је Месија морао пострадати и васкрснути из мртвих, и да је ово Месија. Исус, којега вам ја проповедам.</verse>
				<verse number="4">и неки од њих повероваше и присташе с Павлом и са Силом, тако и од богобојазних Грка велико мноштво, а и од првих жена не мало.</verse>
				<verse number="5">Али Јудеји позавидеше, узеше неке зле људе с трга, сабраше светину и узбунише град. Навалише на кућу Јасонову и хтедоше их извести пред народ.</verse>
				<verse number="6">А кад их не нађоше, повукоше Јасона и неке од браће пред старешине градске и викаху: Ти који буне цео свет, дошли су и овамо;</verse>
				<verse number="7">Јасон их је примио. Сви ови раде против царских заповести, јер говоре да има други цар, Исус.</verse>
				<verse number="8">И раздражише народ и старешина градске које чуше ово;</verse>
				<verse number="9">и пустише их тек кад су од Јасона и осталих добили јемство.</verse>
				<verse number="10">А браћа одмах ноћу послаше Павле и Варнаву у Верију. Кад дођоше онамо, уђоше у синагогу јудејску.</verse>
				<verse number="11">Ови беху племенитији од оних у Солуну; примише реч најусрдније и сваки дан истраживаху по писму је ли то тако.</verse>
				<verse number="12">И тако многи од њих повероваше, а и од угледних грчких жена и људи не мало.</verse>
				<verse number="13">А кад солунски Јудеји дознаше да је Павле у Верији проповедао реч Божју, дођоше и онамо и подигоше и узбунише народ.</verse>
				<verse number="14">А браћа онда одмах послаше Павла да иде у приморје; а Сила и Тимотеј осташе онде.</verse>
				<verse number="15">А пратиоци Павлови доведоше га до Атине, и са заповешћу на Силу и Тимотеја, да дођу к њему што брже, отидоше оданде.</verse>
				<verse number="16">А кад их Павле чекаше у Атини, раздражи се дух његов у њему кад виде да је град пун идола.</verse>
				<verse number="17">И проповедао је у синагоги Јудејима и богобојазнима и на тргу сваки дан онима који су се ту нашли.</verse>
				<verse number="18">А и неки од Епикураваца и стоичких филозофа упустише се с њиме у разговор, и једни говораху: Шта хоће овај брбљавац да каже? А други: Као да проповеда туђе богове; јер је проповедао Исуса и ускрс.</verse>
				<verse number="19">Тада га узеше, одведоше на ареопаг и рекоше: Можемо ли дознати каква је та нова наука коју ти казујеш?</verse>
				<verse number="20">Јер нешто ново мећеш у наше уши. Хоћемо, дакле, да знамо шта је то.</verse>
				<verse number="21">А сви Атињани и странци међу њима имаху времена само за то да што ново кажу или чују.</verse>
				<verse number="22">Тада Павле стаде насред ареопага и рече: Атињани, по свему видим да сте врло побожни.</verse>
				<verse number="23">Јер кад сам пролазио и мотрио ваше светиње, нашао сам и жртвеник на коме беше написано: "Непознатоме богу". Што, дакле, не знајући поштујете, то вам ја проповедам.</verse>
				<verse number="24">Бог који је створио свет и све што је на њему, као господар неба и земље, не живи у рукотвореним храмовима,</verse>
				<verse number="25">нити прима службе од руку људских, као да би му требало што, јер сам даје свима живот, дисање и све.</verse>
				<verse number="26">Он је учинио да од једнога (човека постане) сав род људски и да живи по свој земљи, поставио је одређена времена и међе њихова становања,</verse>
				<verse number="27">да траже Бога, не би ли га како опипали и нашли, јер није далеко ни од једнога од нас:</verse>
				<verse number="28">јер у њему живимо, мичемо се и јесмо, као што су и неки од ваших песника рекли: "Његов смо пород".</verse>
				<verse number="29">Кад смо, дакле, пород Божји, ни треба да мислимо да је божанство као злато или сребро или камен, као дело људске вештине и мисли.</verse>
				<verse number="30">Бог, дакле, не гледа на времена незнања, али сад заповеда људима да се сви свуда покају,</verse>
				<verse number="31">јер је поставио дан у који ће по правди судити свему свету, преко човека кога је за то одредио, а доказао је то свима тиме што га је подигао из мртвих.</verse>
				<verse number="32">А кад чуше ускрс из мртвих, једни се ругаху, а други рекоше: Чућемо те опет о овоме.</verse>
				<verse number="33">Тако Павле отиде од њих.</verse>
				<verse number="34">А неки људи присташе уз њега и повероваше, међу којима беше и Дионисије Ареопагит, жена по имену Дамара и други с њима.</verse>
			</chapter>
			<chapter number="18">
				<verse number="1">Потом отиде из Атине и дође у Коринт.</verse>
				<verse number="2">Ту нађе једнога Јудејина по имену Акилу, родом из Понта, који је са својом женом Прискилом скоро дошао из Италије, јер Клаудије беше заповедио да сви Јудеји иду из Рима. Дође к њима,</verse>
				<verse number="3">и како беху истога заната, оста код њих и радили су (заједно). Правили су шаторе.</verse>
				<verse number="4">Сваке суботе проповедао је у синагоги и трудио се да задобије Јудеје и Грке.</verse>
				<verse number="5">А кад из Македоније дођоше Сила и Тимотеј, Павле је само проповедао и доказивао Јудејима да је Исус Месија.</verse>
				<verse number="6">А кад се они противљаху и хуљаху, отресе хаљине своје и рече им: Крв ваша на ваше главе! Ја сам чист и одсад идем к незнабошцима.</verse>
				<verse number="7">И отиде оданде и дође у кућу некога богобојазног човека по имену Титија Јуста, чија кућа беше до синагоге.</verse>
				<verse number="8">А Крисп, старешина синагоге, поверова у Господа са свим домом својим, а и многи Коринћани који (га) слушаху, повероваше и крстише се.</verse>
				<verse number="9">А Господ рече Павлу ноћу у утвари: Не бој се, него говори и да не ућутиш;</verse>
				<verse number="10">јер сам ја с тобом, и нико се неће усудити да ти што учини, јер ја имам велик народ у овоме граду.</verse>
				<verse number="11">И оста онде годину и шест месеци и учаше их речи Божјој.</verse>
				<verse number="12">А кад Галион беше проконзул у Ахаји, нападоше Јудеји једнодушно на Павла и доведоше га на суд</verse>
				<verse number="13">и рекоше: Овај наговара људе да против закона поштују Бога.</verse>
				<verse number="14">А кад Павле хтеде да отвори уста, рече Галион Јудејима: Да је какав преступ или зло дело, Јудеји, ја бих вас по дужности саслушао.</verse>
				<verse number="15">Али, кад су препирања за речи и имена и закон ваш, гледајте сами; ја судија томе нећу да будем.</verse>
				<verse number="16">И отера их од судијске столице.</verse>
				<verse number="17">Онда сви ухватише Состена, старешину синагоге, и бише га пред судом. А Галион ништа није марио за то.</verse>
				<verse number="18">Павле оста још позадуго, па се онда опрости с браћом и отплови у Сирију - а с њиме и Прискила и Акила -, пошто је у Кенхреји ошишао главу; јер се беше заветовао.</verse>
				<verse number="19">Кад дођоше у Ефес, оне остави онде, а сам уђе у синагогу и проповедаше Јудејима.</verse>
				<verse number="20">Они га мољаху да остане дуже времена, али он не хтеде,</verse>
				<verse number="21">него се опрости с њима и рече: Ако буде воља Божја вратићу се опет к вама. И отиде из Ефеса.</verse>
				<verse number="22">Кад дође у Кесарију, отиде горе, поздрави се с црквом, па сиђе у Антиохију.</verse>
				<verse number="23">Овде оста неко време, па онда отиде и прође редом галатијску земљу и Фригију, утврђујући све ученике.</verse>
				<verse number="24">А дође у Ефес један Јудејин по имену Аполос, родом из Александрије, човек речит и силан у писмима.</verse>
				<verse number="25">Био је поучен у науци Господњој, говорио је ватрено и учио је право о Исусу, али је знао само крштење Јованово.</verse>
				<verse number="26">Овај поче слободно проповедати у синагоги. А кад га чуше Прискила и Акила, узеше га к себи и још му боље протумачише науку Божју.</verse>
				<verse number="27">А кад хтеде да иде у Ахају, написаше браћа ученицима и умолише их да га приме. Дошавши онамо, поможе много онима који су поверовали благодаћу;</verse>
				<verse number="28">јер је силно надвлађивао Јудеје, јавно доказујући из писма да је Исус Месија.</verse>
			</chapter>
			<chapter number="19">
				<verse number="1">А кад Аполос беше у Коринту, Павле прође горње земље и дође у Ефес. Ту нађе неке ученике</verse>
				<verse number="2">и рече им: Јесте ли примили Духа светога кад сте поверовали? А они му рекоше: Нисмо ни чули да има дух свети.</verse>
				<verse number="3">А он рече: каквим сте се, дакле, крштењем крстили? А они рекоше: Јовановим крштењем.</verse>
				<verse number="4">Тада Павле рече: Јован је крстио крштењем покајања и говорио је народу да верује у онога који ће доћи за њим, т.ј. у Исуса.</verse>
				<verse number="5">Кад то чуше, крстише се у име Господа Исуса.</verse>
				<verse number="6">И кад Павле метну руке на њих, сиђе Дух свети на њих, и говораху језике и прорицаху.</verse>
				<verse number="7">А беше људи свега око дванаест.</verse>
				<verse number="8">И уђе у синагогу и проповедаше онде слободно три месеца, говорећи им и трудећи се да их задобије за царство Божје.</verse>
				<verse number="9">А кад неки осташе упорни и неверни и ружаху науку пред народом, одступи од њих, одлучи ученике и проповедаше сваки дан у школи некога Тирана.</verse>
				<verse number="10">Ово је било две године, тако да су сви који су живели у Азији, и Јудеји и Грци, чули реч Господњу.</verse>
				<verse number="11">А Бог је необична чудеса чинио рукама Павловим,</verse>
				<verse number="12">тако да су и његове убрушчиће и кецеље носили на болеснике, иони се исцељиваху од болести, и зли духови излажаху из њих.</verse>
				<verse number="13">Тада почеше и неки од Јудеја који се скитаху и заклињаху ђаволе, спомињати име Господа Исуса над онима у којима беху зли духови и рекоше: Заклињем вас Исусом кога Павле проповеда.</verse>
				<verse number="14">Седам синова једног јудејског првосвештеника Скевер чињаху ово.</verse>
				<verse number="15">А зли дух одговори им: Исуса познајем, и Павла знам; али ко сте ви?</verse>
				<verse number="16">И скочи на њих човек у коме беше зли дух, надвлада их све и савлада, тако да су голи и израњени утекли из оне куће.</verse>
				<verse number="17">Ово дознадоше сви Јудеји и Грци који живљаху у Ефесу, и уђе страх у све њих, и величаше се име Господа Исуса.</verse>
				<verse number="18">Многи од оних који су веровали, долажаху, признаваху грехе своје и казиваху дела своја.</verse>
				<verse number="19">Многи од оних који чараху, сабраше књиге своје и спалише их пред свима. Прорачунаше и нађоше да су вредиле педесет хиљада сребра.</verse>
				<verse number="20">Тако је силно расла и јачала реч Господња.</verse>
				<verse number="21">После овога намисли Павле да прође Македонију и Ахају и да онда иде у Јерусалим. Рече: Пошто будем тамо, морам и Рим видети.</verse>
				<verse number="22">И посла у Македонију двојицу својих помоћника, Тимотеја и Ераста, а сам оста још неко време у Азији.</verse>
				<verse number="23">У то време подиже се не мала буна због науке.</verse>
				<verse number="24">Некакав златар, по имену Димитрије, који је правио сребрне храмове Артемидине и (тако) мајсторима давао не малу зараду,</verse>
				<verse number="25">скупи ове и мајсторе других оваквих ствари и рече: Људи, ви знате да ми од овога посла живимо.</verse>
				<verse number="26">Али видите и чујете да овај Павле, говорећи да то нису богови што се рукама људским граде, наговори и одврати многи народ не само у Ефесу него готово по свој Азији.</verse>
				<verse number="27">Али не прети само та опасност да ће нам пропасти овај занат, него се неће марити ни за храм велике богиње Артемиде, и пропашће величанство оне коју сва Азија и сав свет поштује.</verse>
				<verse number="28">А кад чуше ово, напунише се гнева и викаху: Велика је Артемида ефеска!</verse>
				<verse number="29">И напуни се град буне, и навалише једнодушно у позориште и одвукоше и Македонце Гаја и Аристарха, пратиоце Павлове.</verse>
				<verse number="30">А кад Павле хтеде да иде међу народ, не дадоше му ученици.</verse>
				<verse number="31">А и неки од Азиарха, који му беху пријатељи, послаше к њему и световаху га да не иде у позориште.</verse>
				<verse number="32">Међутим, једни викаху једно, а други друго; јер збор беше смућен, и највише их није знало зашто су се скупили.</verse>
				<verse number="33">Из гомиле доведоше Александра кога су Јудеји изгурали напред. Александар махну руком и хтеде се бранити пред народом.</verse>
				<verse number="34">Али, кад га познаше да је Јудејин, повикаше сви у глас и викаху око два часа: Велика је Артемида ефеска!</verse>
				<verse number="35">А кад писар утиша народ, рече: Ефесци, ко је тај човек који не зна да је град Ефес чувар храма велике Артемиде и њезина кипа који је пао с неба?</verse>
				<verse number="36">Кад, дакле, то нико не може порећи, ваља ви да будете мирни и ништа нагло дане чините.</verse>
				<verse number="37">Доведосте ове људе који нити су покрали храм нити хуле на нашу богињу.</verse>
				<verse number="38">А Димитрије и мајстори који су с њим, ако имају какву тужбу, има дана кад се суди и има проконзула; нека туже један другога.</verse>
				<verse number="39">Ако ли још што тражите, решиће се у законитој скупштини.</verse>
				<verse number="40">Јер нам прети опасност да будемо тужени за данашњу буну, јер нема ниједнога узрока којим бисмо се могли оправдати за ову буну. И кад ово рече, распусти народ који се беше скупио.</verse>
				<verse number="41">...</verse>
			</chapter>
			<chapter number="20">
				<verse number="1">А кад се буна утишала, дозва Павле ученике и светова их; опрости се с њима и крену на пут у Македонију.</verse>
				<verse number="2">Пошто прође оне крајеве и светова их многим речима, дође у Грчку.</verse>
				<verse number="3">Овде је остао три месеца. Како му Јудеји баш онда кад је хтео да се одвезе у Сирију, стадоше радити о глави, одлучи да се врати преко Македоније.</verse>
				<verse number="4">Пратили су га: Сопатар Пиров из Верије, Аристарх и Секунд из Солуна, Гај и Дерве и Тимотеј, Тихик и Трофим из Азије.</verse>
				<verse number="5">Ови отидоше напед и чекаху нас у Троади.</verse>
				<verse number="6">А ми се после дана бесквасних хлебова одвезосмо из Филипа и за пет дана дођосмо к њима у Троаду, где смо остали седам дана.</verse>
				<verse number="7">Кад смосе у први дан недеље сабрали да ломимо хлеб, Павле им је проповедао, и како је сутрадан хтео да пође, протегао је говор до поноћи.</verse>
				<verse number="8">А у горњој соби где се бесмо сабрали, гореле су многе лампе.</verse>
				<verse number="9">Како је Павле дуже проповедао, један младић по имену Евтих, који је седео на прозору, беше тврдо заспао. Савладан од сна, паде доле с трећега ката и дигоше га мртва.</verse>
				<verse number="10">Тада Павле сиђе доле, паде на њега, загрли га и рече. Не буните се, још је жив.</verse>
				<verse number="11">Онда се (опет) попе горе, изломи хлеб и једе, и пошто им је до зоре још много говорио, отиде.</verse>
				<verse number="12">А младића доведоше жива, и утешише се врло.</verse>
				<verse number="13">А ми смо се раније укрцали у лађу и одвезли у Ас, да ту и Павла узмемо у лађу; тако је био заповедио, јер је сам пешице хтео да иде.</verse>
				<verse number="14">Кад смо се у Асу састали, узесмо га у лађу и дођосмо у Митилину.</verse>
				<verse number="15">Одавде се сутрадан одвезосмо и дођосмо према Хију, други дан пређосмо на Сам и сутрадан дођосмо у Милит.</verse>
				<verse number="16">Павле је, наиме, био одлучио да прођемо мимо Ефес, да се не би задржао у Азији; јер се журио да, ако му буде могуће, о Духовима буде у Јерусалиму.</verse>
				<verse number="17">Из Милита посла у Ефес и дозва старешине црквене.</verse>
				<verse number="18">Кад дођоше к њему, рече им: Ви знате како сам код вас провео све време, од првога дана кад дођох у Азију.</verse>
				<verse number="19">Служио сам Господу са сваком понизношћу, са сузама и напастима које ми се догодише од Јудеја који су ми радили о глави.</verse>
				<verse number="20">Ништа корисно нисам пропустио да вам кажем и да вас научим, јавно и по кућама.</verse>
				<verse number="21">Преклињао сам и Јудеје и Грке да се врате Богу и да верују у Господа нашег Исуса.</verse>
				<verse number="22">Сад ме, ево, дух мој гони да идем у Јерусалим, и не знам шта ће ми се о њему догодити.</verse>
				<verse number="23">Само (то знам) да ми Дух свети по свима градовима сведочи да ме чекају окови и невоље.</verse>
				<verse number="24">Али мени је мој живот ништа, само да свршим пут свој и службу коју сам примио од Господа Исуса: да посведочим еванђеље о благодати Божјој.</verse>
				<verse number="25">И сад ево знам да више нећете видети мога лица сви ви кроз које прођох проповедајући царство.</verse>
				<verse number="26">Зато вам сведочим на данашњи дан, да сам чист од крви свију.</verse>
				<verse number="27">Јер не пропустих да вам јавим сву вољу Божју.</verse>
				<verse number="28">Пазите на себе и на све стадо, у коме нас је Дух свети поставио за епископе, да пасете цркву Божју, коју је стекао крвљу својом.</verse>
				<verse number="29">Ја знам да ће по моме одласку међу вас ући грабљиви вуци који неће штедети стада.</verse>
				<verse number="30">Између вас самих устаће људи који ће говорити наопако, да би повукли ученике за собом.</verse>
				<verse number="31">Зато пазите и опомињите се да три године ноћ и дан не престајах са сузама световати свакога од вас.</verse>
				<verse number="32">И сад вас предајем Господу и речи благодати његове, која је кадра оснажити и дати наследство међу свима освећенима.</verse>
				<verse number="33">Сребра, злата, или руха ни у једнога не заисках.</verse>
				<verse number="34">Сами знате да потреби мојој и мојих другова послужише ове руке моје.</verse>
				<verse number="35">Свагда вам показах, да се тако ваља трудити и помагати немоћнима, и сећати се речи самога Господа Исуса: "Блаженије је давати него ли примати".</verse>
				<verse number="36">И кад ово рече, клече на колена своја и помоли се Богу са свима њима.</verse>
				<verse number="37">И сви плакаху јако; загрлише Павла и љубљаху га.</verse>
				<verse number="38">Жалосни беху највише због речи коју је рекао, да више неће видети лица његова. И отпратише га на лађу.</verse>
			</chapter>
			<chapter number="21">
				<verse number="1">Кад се од њих отргнусмо и одвезосмо, идући право, дођосмо на Кос, други дан на Род и оданде у Патару.</verse>
				<verse number="2">Ту нађосмо лађу која је ишла у Финикију, уђосмо у њу и одвезосмо се.</verse>
				<verse number="3">А кад нам се указа Кипар, остависмо га на лево, пловљасмо у Сирију и дођосмо у Тир, јер ту је требало истоварити лађу.</verse>
				<verse number="4">Нађосмо ученике и остасмо онде седам дана. Ови Павлу говораху Духом да не иде у Јерусалим.</verse>
				<verse number="5">А кад дани прођоше, отидосмо оданде и путовасмо даље, а сви су нас испратили, са женама и децом, до иза града. На обали клекнусмо и помолисмо се Богу,</verse>
				<verse number="6">опростисмо се један с другим и уђосмо у лађу, а они се вратише својим кућама.</verse>
				<verse number="7">Ми свршисмо пловљење од Тира и дођосмо у Птоломаиду; поздрависмо се с браћом и остасмо код њих један дан.</verse>
				<verse number="8">Сутрдан отпутовасмо и дођосмо у Кесарију; уђосмо у кућу Филипа еванђелиста, који је био један од седморице, и остасмо у њега.</verse>
				<verse number="9">овај је имао четири кћери, девојке, које су прорицале.</verse>
				<verse number="10">Ми остасмо онде више дана, и дође из Јудеје један пророк по имену Агав.</verse>
				<verse number="11">Он дође к нама, узе Павлов појас, свеза своје ноге и руке и рече: Ово вели Дух свети: "Човека чији је овај појас, овако ће свезати у Јерусалиму Јудеји и предаће га у руке незнабожаца".</verse>
				<verse number="12">Кад смо ово чули, молисмо и ми и ондашњи да не иде горе у Јерусалим.</verse>
				<verse number="13">А Павле одговори: Што плачете и цепате ми срце? Ја сам за име Господа Исуса готов не само свезан бити, него и умрети у Јерусалиму.</verse>
				<verse number="14">А кад га не могосмо наговорити, смирисмо се и рекосмо: Господња воља нека буде!</verse>
				<verse number="15">После ових дана спермисмо се и одосмо горе у Јерусалим.</verse>
				<verse number="16">А пођоше с нама и неки ученици из Кесарије и одведоше нас неком Мнасону са Кипра, старом ученику, да будемо његови гости.</verse>
				<verse number="17">Кад смо дошли у Јерусалим, примише нас браћа љубазно.</verse>
				<verse number="18">Сутрадан отиде Павле с нама Јакову, а биле су онде и све старешине.</verse>
				<verse number="19">Поздрави се с њима и стаде редом причати све што је Бог његовом службом учинио међу незнабошцима.</verse>
				<verse number="20">А кад ови чуше, слављаху Бога и рекоше му: Видиш брате, колико је хиљада Јудеја који верују, и сви ревнују за закон.</verse>
				<verse number="21">А за тебе су дознали да све Јудеје који живе међу незнабошцима, учиш отпадању од Мојсија и говориш им да не обрезују деце своје и да не живе по закону.</verse>
				<verse number="22">Шта ћемо, дакле, сад? Свакако ће чути да си дошао.</verse>
				<verse number="23">Учини, дакле, што ти кажемо: У нас има четири човека који су се заветовали.</verse>
				<verse number="24">Ове узми, очисти се с њима и плати за њих да ошишају главе своје. Тако ће сви дознати да оно што су чули за тебе, ништа није, него да и сам живиш по закону.</verse>
				<verse number="25">А за незнабошце који верују, ми смо одлучили и написали, да се чувају од жртава идолских, од крви, од удављенога и од блуда.</verse>
				<verse number="26">Тада Павле узе оне људе, очисти се и отиде с њима сутрадан у храм; јави да су се навршили дани очишћења (и чекао је) док није принесена жртва за свакога од њих.</verse>
				<verse number="27">А кад се већ скоро навршило седам дана, видеше га Јудеји из Азије у храму, побунише сав народ, метнуше руке на њега</verse>
				<verse number="28">и викаху: Израиљци, помагајте! Ово је човек који свуда све људе учи против народа, закона и овога места; па је још и Грке увео у храм и опоганио је ово свето место.</verse>
				<verse number="29">Видели су, наиме, пре тога с њим у граду Трофима из Ефеса и мислили су да га је Павле увео у храм.</verse>
				<verse number="30">Сав се град подиже и навали народ са свих страна; ухватише Павла и стадоше га вући напоље из храма. И одмах се затворише врата.</verse>
				<verse number="31">А кад га хтедоше убити, дође глас заповеднику од чете, да се сав Јерусалим побунио.</verse>
				<verse number="32">Овај одмах узе војнике и капетане и отрча доле на њих. А кад они видеше заповедника и војнике, престаше бити Павла.</verse>
				<verse number="33">Тада заповедих приступи, узе га и заповеди да га вежу двама ланцима. И питаше ко је и шта је учинио.</verse>
				<verse number="34">А у народу једни викаху једно, а други друго. И кад од вике није могао да сазна истину, заповеди да га одведу у око.</verse>
				<verse number="35">А кад је био на басамацима, морали су га војници због навале народа носити.</verse>
				<verse number="36">Јер је за њим ишао силан народ и викао: Погуби га!</verse>
				<verse number="37">А кад Павла хтедоше да уведу у око, рече заповеднику: Смем ли ти нешто рећи? А овај рече: Зар знаш грчки?</verse>
				<verse number="38">Ти, дакле, ниси Египћанин који је пре ових дана подигао буну и извео у пустињу 4000 сикарија?</verse>
				<verse number="39">А Павле рече: Ја сам човек Јудејин, из Тарса, грађанин познатога града у Киликији. Молим те допусти ми да говорим народу.</verse>
				<verse number="40">А кад он допусти, Павле, стојећи на басамацима, махну руком на народ. И кад поста велика тишина, проговори јеврејским језиком и рече:</verse>
			</chapter>
			<chapter number="22">
				<verse number="1">Браћо и оци, чујте сад мој одговор вама!</verse>
				<verse number="2">А кад чуше да им јеврејским језиком проговори, још се већма умирише. И рече:</verse>
				<verse number="3">Ја сам Јудејин. Родио сам се у Тарсу киликијском, а одгајен сам у овоме граду. Код ногу Гамалилових васпитан сам тачно по отачком закону, био сам ревнитељ Божји, као што сте сви ви и данас.</verse>
				<verse number="4">Ову науку гонио сам до саме смрти: окивао сам и бацао у тамницу и људе и жене,</verse>
				<verse number="5">као што ми може посведочити и првосвештеник и све старешине. Од њих сам и добио посланице на браћу у Дамаску и ишао сам (онамо), да и оне који су онде били, свезане доведем у Јерусалим, да се казне.</verse>
				<verse number="6">А кад иђах и приближих се Дамаску, око подне ме уједанпут обасја велика светлост с неба.</verse>
				<verse number="7">Падох на земљу и чух глас где ми говори: "Савле, Савле, зашто ме гониш?"</verse>
				<verse number="8">А ја одговорих: "Ко си, Господе?" А он ми рече: "Ја сам Исус Назарећанин, кога ти гониш".</verse>
				<verse number="9">Моји пратиоци видели су светлост, али гласа који ми је говорио, нису чули.</verse>
				<verse number="10">И рекох: "Шта да чиним, Господе?" А Господ ми рече: "Устани, иди у Дамаск, и тамо ће ти се казати за све што ти је наређено да чиниш".</verse>
				<verse number="11">А како сам од оне силне светлости обневидео, вођаху ме моји пратиоци за руку и (тако) дођох у Дамаск.</verse>
				<verse number="12">А неки Ананија, човек побожан по закону, на добру, гласу код свих тамошњих Јудеја,</verse>
				<verse number="13">дође к мени, приступи ми и рече. "Савле брате, погледај!" И ја у тај час погледах на њега.</verse>
				<verse number="14">А он рече: "Бог отаца наших изабра те да познаш вољу његову, да видиш праведника и да чујеш глас из уста његових,</verse>
				<verse number="15">јер ћеш му бити сведок пред свима људима за то што си видео и чуо.</verse>
				<verse number="16">И сад, што оклеваш? Устани, крсти се, призови име његово и опери се од греха својих!"</verse>
				<verse number="17">А кад се вратих у Јерусалим и мољах се Богу у храму, дођох извали себе</verse>
				<verse number="18">и видех га где ми говори: "Пожури и иди брзо из Јерусалима, јер неће примити сведочанства твога за мене".</verse>
				<verse number="19">А ја рекох: "Али, Господе, они знају да сам ја бацао у тамнице и био по синагогама ове који верују у тебе.</verse>
				<verse number="20">А кад се пролевала крв Стефана, сведока твога, и ја стајах онде, одобравах и чувах хаљине оних који га убијаху".</verse>
				<verse number="21">И рече ми: "Иди, јер ћу те ја послати далеко међу незнабошце".</verse>
				<verse number="22">А они га до ове речи слушаху, па онда подигоше глас свој и викаху: Узми са земље овога! Јер не треба да живи.</verse>
				<verse number="23">А кад они викаху, збациваху хаљине своје и бацаху прах у ваздух,</verse>
				<verse number="24">нареди заповедник да га одведу у око и рече да га бојем испитају, да би дознао зашто су тако викали на њега.</verse>
				<verse number="25">А кад га оптужише да га шибају, рече Павле капетану који је стајао онде: Зар ви смете шибати Римљанина, и још без суда?</verse>
				<verse number="26">А кад капетан чу ово, приступи заповеднику и каза му: Шта хоћеш да чиниш? Овај човек је Римљанин!</verse>
				<verse number="27">Тада заповедник приступи и рече му: Кажи ми, јеси ли ти Римљанин? А он рече: Да.</verse>
				<verse number="28">А заповедник одговори: Ја сам ово грађанство за много новаца купио. А Павле рече: А ја сам се и родио с њиме.</verse>
				<verse number="29">И одмах одступише од њега они који су хтели да га испитају. А и заповедник се уплашио кад је чуо да је Римљанин, а беше га свезао.</verse>
				<verse number="30">Сутрадан хтеде дознати истину, зашто га туже Јудеји, па га пусти из окова, и заповеди да дођу првосвештеници и сав синедрион, сведе Павла и постави га пред њих.</verse>
			</chapter>
			<chapter number="23">
				<verse number="1">А Павле погледа на синедрион и рече: Браћо, ја сам са потпуно чистом савешћу живео пред Богом до овога дана.</verse>
				<verse number="2">А првосвештеник Ананија заповеди онима што стајаху код њега, да га бију по устима.</verse>
				<verse number="3">Тада му Павле рече: Тебе ће бити Бог, зиде окречени! Седиш овде да ми судиш по закону, а против закона заповедаш да ме бију?</verse>
				<verse number="4">А они што стајаху наоколо, рекоше: Зар ружиш првосвештеника Божјег?</verse>
				<verse number="5">А Павле рече: Не знадох, браћо, да је првосвештеник. Јер стоји написано: "Не ружи старешину народа свога!"</verse>
				<verse number="6">А кад Павле виде да је један део садукеја а други фарисеја, повика у синедриону: Браћо, ја сам фарисеј, фарисејско дете! За наду и ускрс из мртвих доведен сам на суд.</verse>
				<verse number="7">А кад он ово рече, постаде распра међу фарисејима и садукејима, и подели се народ.</verse>
				<verse number="8">Јер садукеји говоре да нема ускрса, ни анђела, ни духова, а фарисеји призивају све ово.</verse>
				<verse number="9">Подиже се велика вика, и устадоше неки књижевници од странке фарисејске, препираху се и говораху: Не налазимо никакво зло на овоме човеку. Да му није анђео или дух говорио?</verse>
				<verse number="10">А кад дође до велике свађе, заповедник се побоја да Павла не раскину; и заповеди војницима да сиђу доле, да га отму од њих и одведу у око.</verse>
				<verse number="11">Ону ноћ стаде пред њега Господ и рече: Не бој се! Као штоси сведочио за мене у Јерусалиму, тако ти ваља сведочити и у Риму.</verse>
				<verse number="12">А кад свану, Јудеји се сабраше и заклеше се да неће ни јести ни пити док не убију Павла.</verse>
				<verse number="13">А беше их више од четрдесет који ову заклетву учинише.</verse>
				<verse number="14">Ови приступише првосвештеницима и старешинама и рекоше: Заклетвом се заклесмо да нећемо ништа окусити док не убијемо Павла.</verse>
				<verse number="15">Сад, дакле, ви са синедрионом кажите заповеднику да га сведе к вама; као да бисте хтели његову ствар боље испитати. А ми смо готови да га убијемо пре него што се приближи.</verse>
				<verse number="16">За ову заседу чу син сестре Павлове, па дође, уђе у око и каза Павлу.</verse>
				<verse number="17">А Павле дозва једног од капетана и рече: Овога младића одведи заповеднику, јер има нешто да му каже.</verse>
				<verse number="18">Овај га узе, одведе заповеднику и рече: Сужањ Павле дозва ме и замоли да овог младића доведем к теби, има нешто да ти каже.</verse>
				<verse number="19">А заповедник га узе за руку, оде с њим насамо и питаше га: Шта је то што имаш да ми кажеш?</verse>
				<verse number="20">А он рече: Јудеји су се договорили да те замоле да сутра сведеш Павла у синедрион, као да би хтео његову ствар боље да испиташ.</verse>
				<verse number="21">Али их ти немој послушати. Јер га чекају више од четрдесет њихових људи, који су се заклели да неће ни јести ни пити док га не убију. Сад су готови и чекају твоје обећање.</verse>
				<verse number="22">Тада заповедник отпусти младића, пошто му је заповедио био: Никоме не казуј да си ми ово јавио!</verse>
				<verse number="23">И дозва двојицу од капетана и рече: Од трећега часа ноћи спремите двеста војника да иду до Кесарије, седамдесет коњаника и двеста стрелаца.</verse>
				<verse number="24">И коње приправите да посаде на њих Павла и срећно га одведу прокуратору Феликсу.</verse>
				<verse number="25">И написа овако писмо:</verse>
				<verse number="26">Клаудије Лисија поздравља силнога прокуратора Феликса.</verse>
				<verse number="27">Овога човека ухватише Јудеји и хтедоше га убити; ја дођох с војнцима и отех га, јер сам дознао да је Римљанин.</verse>
				<verse number="28">Желећи дознати узрок за који га криве, сведох га у њихов синедрион.</verse>
				<verse number="29">Тада нађох да га криве за питања њихова закона, а да нема никакве кривице која заслужује смрт или окове.</verse>
				<verse number="30">Али, кад ми јавише да се ради о глави овога човека, одмах га послах к теби, а заповедио сам и тужитељима да га пред тобом оптуже.</verse>
				<verse number="31">А војници онда, по заповести, узеше Павла и одведоше га ноћу у Антипатриду.</verse>
				<verse number="32">Сутрадан оставише коњанике да иду с њим, а они се вратише у око.</verse>
				<verse number="33">Ови дођоше у Кесарију, предаше писмо прокуратору и изведоше и Павла пред њега.</verse>
				<verse number="34">Кад је прочитао писмо, запита из које је провинције, и кад дозна да је из Киликије,</verse>
				<verse number="35">рече: Саслушаћу те кад дођу и твоји тужитељи. И заповеди да га чувају у двору Иродову.</verse>
			</chapter>
			<chapter number="24">
				<verse number="1">После пет дана сиђе првосвештеник Ананија с неколико старешина и с неким адвокатом Тертулом и тужише Павла прокуратору.</verse>
				<verse number="2">Кад га дозваше, поче Тертул тужити га: Да под тобом живимо у великом миру и да је твојом бригом овоме народу боље,</verse>
				<verse number="3">то ми, силни Феликсе, признајемо увек и свагде са сваком захвалношћу.</verse>
				<verse number="4">Али да ти много не досађујем, молим те, саслушај нас укратко по својој доброти.</verse>
				<verse number="5">Нађосмо, наиме, да је овај човек куга, да подиже буне против свих Јудеја по свему свету, и да је коловођа секти назаренској.</verse>
				<verse number="6">Покушао је чак да и храм опогани, и зато смо га ухватили.</verse>
				<verse number="7">...</verse>
				<verse number="8">Од њега можеш, ако га испиташ, и сам дознати за све ово за што га ми тужимо.</verse>
				<verse number="9">А и Јудеји га нападоше, говорећи да је тако.</verse>
				<verse number="10">А кад му прокуратор намаже да говори, Павле одговори: Знајући да си тиод много година судија овоме народу, слободно одговарам за себе.</verse>
				<verse number="11">Ти можеш дознати да нема више од дванаест дана како сам отишао у Јерусалим да се (тамо) помолим Богу.</verse>
				<verse number="12">И нити ме у храму, нити по синагогама, нити у граду нађоше да се с ким препирем или да буним народ.</verse>
				<verse number="13">И не могу ти доказати то за што ме сада туже.</verse>
				<verse number="14">А ово ти признајем, да по науци коју они називају сектом, Богу отачкоме служим тако, да верујем све што је написано у закону и у пророцима</verse>
				<verse number="15">и да имам наду на Бога, коју имају и сами ови, да ће бити ускрс праведника и грешника.</verse>
				<verse number="16">Зато се и сам трудим да имам чисту савест свагда и пред Богом и пред људима.</verse>
				<verse number="17">После више година дошао сам да своме народу донесем милостињу и да принесем жртве.</verse>
				<verse number="18">Код ових ме нађоше у храму, очишћена, али без народа и вике,</verse>
				<verse number="19">неки Јудеји из Азије, који су требали доћи пред тебе и тужити ме, ако имају што на мене.</verse>
				<verse number="20">Или ови сами нека кажу какву су кривицу нашли на мени кад сам стајао пред синедрионом,</verse>
				<verse number="21">осим за ову једну реч коју гласовито рекох стојећи међу њима: За ускрс мртвих судите ми ви данас!</verse>
				<verse number="22">Тада Феликс одгоди њихову ствар, јер је добро знао науку, и рече: Кад дође заповедник Лисија, решићу вашу ствар.</verse>
				<verse number="23">А капетану заповеди да га чувају, али да му се олакша и да се никоме од његових не забрањује да га послужује.</verse>
				<verse number="24">После неколико дана дође Феликс са Друсилом, женом својом, која је била Јудејка; дозва Павла и слушао је његов говор о вери у Исуса Христа.</verse>
				<verse number="25">А кад он поче говорити о праведности, чистоти, и о будућем суду, уплаши се Феликс и рече: Засад иди; а кад узимам кад, дозваћу те.</verse>
				<verse number="26">Уз то се надао да ће му Павле дати новца. Зато га је и чешће дозивао и разговарао се с њим.</verse>
				<verse number="27">А кад се навршише две године, измени Феликса Порције Фест. А Феликс, хотећи Јудејима учинити на вољу, остави Павла у сужањству.</verse>
			</chapter>
			<chapter number="25">
				<verse number="1">А кад Фест дође у провинцију, после три дана оде из Кесарије горе у Јеруслим.</verse>
				<verse number="2">А првосвештеници и прваци јудејски тужише му Павла и мољаху га,</verse>
				<verse number="3">иштући милости против њега, да га пошаље у Јеруслаим, јер су спремали заседу да га убију.</verse>
				<verse number="4">А Фест одговори да се Павле чува у Кесарији, а и сам ће скоро онамо да иде.</verse>
				<verse number="5">Ваши прваци, рече, нека сиђу са мном и, ако има каква кривица на том човеку, нека га туже.</verse>
				<verse number="6">Код њих је био не више од осам или десет дана, па онда сиђе у Кесарију. Сутрадан седе на судиску столицу и заповеди да доведу Павла.</verse>
				<verse number="7">Кад га доведоше, опколише га Јудеји који беху дошли из Јерусалима, и изношаху многе и тешке кривице, које нису могли доказати.</verse>
				<verse number="8">А Павле се бранио: Нити закону јудејском, нити храму, нити цару што згреших.</verse>
				<verse number="9">Али Фест, хотећи Јудејима учинити на вољу, одговори Павлу и рече: Хоћеш ли да идеш горе у Јерусалим и онде да ти судим за ово?</verse>
				<verse number="10">А Павле рече: Ја стојим пред судом царевим, овде треба да ми се суди. Јудејима ништа нисам скривио, као што и ти врло добро знаш.</verse>
				<verse number="11">Ако сам крив и ако сам учинио што заслужује смрт, не марим да умрем; а ако ништа не стоји за што ме ови туже, нико ме не може њима предати. Цару идем!</verse>
				<verse number="12">Тада Фест проговори са саветницима и одговори: Цару си рекао да хоћеш, цару ћеш поћи!</verse>
				<verse number="13">После неколико дана дођоше у Кесарију цар Агрипа и Верникија, да поздраве Феста.</verse>
				<verse number="14">Како су онде остали више дана, каза Фест цару за Павла и рече: Феликс је оставио једнога сужња</verse>
				<verse number="15">кога су првосвештеници и старешине јудејске, кад сам био у Јерусалиму, тужиле и молиле ме да га осудим.</verse>
				<verse number="16">Ја им одговорих да није обичај у Римљана да се један човек преда пре него што се оптужени суочи с тужитељима и не да му се прилика да одговори на тужбу.</verse>
				<verse number="17">А кад се они овде састаше, никаквога одлагања не учиних, него сутрадан седох на судиску столицу и заповедих да доведу човека.</verse>
				<verse number="18">Али тужитељи који стајаху око њега, не изнесоше ниједне кривице за зла дела на која ја помишљах,</verse>
				<verse number="19">него имаху с њим некаква питања о својој вери и о неком Исусу који је умро, а за кога је Павле говорио да је жив.</verse>
				<verse number="20">Не разумевајући ова питања, рекох, би ли хтео ићи у Јерусалим и онде да му се суди за ово.</verse>
				<verse number="21">А кад Павле апелова да га чувамо до суда светога цара, заповедих да га чувају док га не пошљем цару.</verse>
				<verse number="22">А Агрипа рече Фесту: И ја бих да чујем тога човека. Сутра ћеш га, рече, чути.</verse>
				<verse number="23">Сутрадан дођоше Агрипа и Верникија с великим сјајем и са заповедницима и првим људима онога града уђоше у судницу. И кад Фест заповеди, доведоше Павла.</verse>
				<verse number="24">Тада рече Фест: Агрипа царе и сви ви који сте овде с нама, видите човека због кога је сав јудејски народ и у Јеруслиму и овде навалио на мене, вичући да он не треба више да живи.</verse>
				<verse number="25">Али ја нађох да он није учинио ништа што заслужује смрт. Но, како је сам рекао да хоће да иде светломе цару, одлучих да га пошљем (онамо).</verse>
				<verse number="26">Али немам ништа сигурнога да напишем за њега господару. Зато га доведох пред вас, а особито пред тебе, Агрипа царе, да бих после испитивања имао шта писати.</verse>
				<verse number="27">Јер ми се чини лудо сужња послати, а кривице његове на јавити.</verse>
			</chapter>
			<chapter number="26">
				<verse number="1">А Агрипа рече Павлу: Допушта ти се да говориш за себе. Онда Павле пружи ру ку и поче се бранити:</verse>
				<verse number="2">За срећу своју држим, царе Агрипа, што се данас пред тобом браним од свега за што ме криве Јудеји,</verse>
				<verse number="3">а нарочито зато што ти знаш све јудејске законе и препирања. Зато те молим да ме стрпљиво саслушаш.</verse>
				<verse number="4">Како сам ја од младости, од почетка, живео у своме народу и у Јерусалиму, то знају сви Јудеји,</verse>
				<verse number="5">који ме знају отпре, ако само хоће да посведоче да сам као фарисеј живео по најстрожијој секти наше вере.</verse>
				<verse number="6">И сад стојим пред судом за наду на обећање што га Бог обрече оцевима нашим,</verse>
				<verse number="7">до којега наших дванаест племена мисле доћи служећи Богу непрестано ноћ и дан. За ову наду оптужен сам, царе, од Јудеја!</verse>
				<verse number="8">Зашто ви мислите да се не може веровати да Бог подиже мртве?</verse>
				<verse number="9">Ја сам некад заиста мислио да ми ваља многа зла чинити против имена Исуса Назарећанина.</verse>
				<verse number="10">То сам у Јерусалиму и учинио. Добивши власт од првосвештеника, ја сам многе од светих затворио у тамницу, и одобравао сам кад су их убијали.</verse>
				<verse number="11">Често сам их по свима синагогама кажњавао и терао да хуле, мрзио сам на њих одвише и гонио сам их чак до туђих градова.</verse>
				<verse number="12">Кад сам за то, с влашћу и заповешћу од првосвештеника, ишао у Дамаск,</verse>
				<verse number="13">у подне, царе, видех на путу с неба светлост већу од сијања сунчанога, која обасја мене и моје пратиоце.</verse>
				<verse number="14">И кад ми сви падосмо на земљу, чух глас где ми говори јеврејским језиком: "Савле, Савле, зашто ме гониш? Тешко ти је противу бодила ритати се!"</verse>
				<verse number="15">А ја рекох: "Ко си, Господе?" А Господ рече: "Ја сам Исус кога ти гониш.</verse>
				<verse number="16">Него устани и стани на ноге своје! Јер ти се за то јавих, да те учиним слугом и сведоком за то како си ме видео и како ћу ти се (још) показати.</verse>
				<verse number="17">Избавићу те од народа (твога) и од незнабожаца, којима те шаљем,</verse>
				<verse number="18">да им отвориш очи, да се обрате од таме к светлости и од власти сотоне к Богу, да приме опроштење греха и део међу онима који су освећени вером у мене".</verse>
				<verse number="19">Зато, царе Агрипа, не бих непокоран небеској утвари,</verse>
				<verse number="20">него прво онима у Дамаску, па у Јерусалиму, по свој Јудеји и незнабошцима проповедах да се покају, да се обрате к Богу и да чине дела достојна покајања.</verse>
				<verse number="21">За то су ме Јудеји ухватили у храму и хтели да ме убију.</verse>
				<verse number="22">Али Божјом помоћу стојим до овога дана и сведочим малом и великом, не казујући ништа друго осим што су пророци и Мојсије казали да ће бити:</verse>
				<verse number="23">да ће Месија пострадати, да ће први устати из мртвих и проповедати светлост (нашем) народу и незнабошцима.</verse>
				<verse number="24">А кад се он овако бранио, викну Фест: Ти си луд, Павле! Од многог знања си полудео!</verse>
				<verse number="25">А Павле рече: Нисам ја луд, силни Фесте, него говорим истините и паметне речи.</verse>
				<verse number="26">Зна за ово (и) цар, коме слободно говорим. Јер не верујем да му је што од овога непознато, јер се ово није догодило у углу.</verse>
				<verse number="27">Верујеш ли, царе Агрипа, пророцима? Знам да верујеш.</verse>
				<verse number="28">А Агрипа рече Павлу: Још мало па ћеш ме наговорити да будем хришћанин.</verse>
				<verse number="29">А Павле рече: Молио бих Бога да би, пре или после, не само ти него и сви који ме слушају данас, били такови као што сам ја, осим ових окова.</verse>
				<verse number="30">Тада уста цар, прокуратор, Вериникија и који су седели с њима,</verse>
				<verse number="31">отидоше и разговараху се међу собом говорећи: Овај човек није учинио ништа што заслужује смрт или окове.</verse>
				<verse number="32">А Агрипа рече Фесту: Овај је човек могао бити пуштен да није рекао да хоће к цару.</verse>
			</chapter>
			<chapter number="27">
				<verse number="1">А кад би одређено да идемо у Италију, предаше Павла и друге неке сужње капетану царске чете, по имену Јулију.</verse>
				<verse number="2">Уђосмо у лађу адрамитску, која је имала пловити у азиска места, и отискосмо се; а био је с нама Македонац Аристарх из Солуна.</verse>
				<verse number="3">Други дан дођосмо у Сидон, и Јулије, који је с Павлом лепо поступао, допусти му да оде до својих пријатеља и да се ови постарају за њега.</verse>
				<verse number="4">Кад се оданде одвезосмо, због противног ветра пловисмо поред Кипра.</verse>
				<verse number="5">Препловисмо пучину киликиску и памфилиску и дођосмо у Миру ликиску.</verse>
				<verse number="6">Онде капетан нађе једну александриску лађу која је пловила у Италију и метну нас у њу.</verse>
				<verse number="7">А како смо много дана споро пловили и једва дошли према Книду, јер нам није дао ветар, код Салмоне пловисмо поред Крита.</verse>
				<verse number="8">Једва се возећи поред краја, дођосмо на једно место које се зове Добра пристаништа, близу кога беше град Ласеја.</verse>
				<verse number="9">Како је већ било прошло много времена, а и пловљење већ није било сигурно, јер је већ и пост био прошао, световаше Павле</verse>
				<verse number="10">и рече им: Људи, видим да ће пловљење бити с муком и великом штетом не само товара и лађе, него и нашег живота.</verse>
				<verse number="11">Али је капетан више веровао крмару и господару од лађе него ли Павловим речима.</verse>
				<verse number="12">Како пристаниште није било згодно за зимовање, већина је световала да се одвезу оданде, не би ли како могли доћи до Финикса и онде да зимују. То је пристаниште критско, отворено према југозападу и северозападу.</verse>
				<verse number="13">И кад дуну југ, мишљаху да могу извршити своју намеру, дигоше сидра и пловљаху покрај Крита.</verse>
				<verse number="14">Али после кратког времена захвати лађу буран ветар који се зове североисточњак.</verse>
				<verse number="15">Кад понесе лађу и ова се не могаше противити ветру, предадосмо се ветру и носио нас је.</verse>
				<verse number="16">А кад прођосмо мимо једно мало острво које се зове Клауда, једва се могосмо дочепати чамца.</verse>
				<verse number="17">Дигоше га горе, употребише подупираче и везаше лађу ужетом. Бојећи се да не дођу у Сирту, спустише справу и тако су даље пловили.</verse>
				<verse number="18">Али како нам је бура веома досађивала, сутрадан избацише товаре,</verse>
				<verse number="19">а у трећи дан својим рукама избацише справе лађарске.</verse>
				<verse number="20">Како се више дана не показаше ни сунце ни звезде, а бура је била велика, то смо најпосле изгубили сваку наду да ћемо се спасти.</verse>
				<verse number="21">Како се задуго није јело, дође Павле међу њих и рече: Требали сте ме, људи, послушати и не отискивати се од крита, па имати ове муке и штете.</verse>
				<verse number="22">А сад вас молим да будете добре воље; јер ниједна душа од вас неће пропасти, само лађа.</verse>
				<verse number="23">Јер ове ноћи стаде преда ме анђео Бога којега сам ја и коме служим</verse>
				<verse number="24">и рече: "Не бој се, Павле! Ти мораш доћи пред цара. И, ево, поклонио ти је Бог све који се возе с тобом".</verse>
				<verse number="25">Зато, људи, не бојте се! Ја верујем Богу да ће тако бити као што ми је речено.</verse>
				<verse number="26">Али ваља нам доћи на једно острво.</verse>
				<verse number="27">А кад дође четрнаеста ноћ и ми пловљасмо по Адрији, у помоћи опазише лађари да се приближују некаквој земљи.</verse>
				<verse number="28">Измерише дубину и нађоше двадесет хвати; и прошавши мало, опет измерише, и нађоше петнаест хвати.</verse>
				<verse number="29">Бојећи се да не наиђемо где на прудовита места, са стражњега краја лађе бацише четири сидра и жељаху да сване.</verse>
				<verse number="30">А кад лађари покушаше да побегну из лађе и спустише чамац у море, изговарајући се као да хоће с предњега краја да спусте сидра,</verse>
				<verse number="31">рече Павле капетану и војницима: Ако ови не остану у лађи, ви се не можете спасти.</verse>
				<verse number="32">Тада војници одрезаше ужа на чамцу и пустише га те паде (у море).</verse>
				<verse number="33">А у свануће мољаше Павле све да једу и рече: Четрнаести је дан данас како чекате и без хране остасте, и ништа не окусисте.</verse>
				<verse number="34">Зато вас молим да једете: јер је то за ваше спасење. Ниједноме од вас длака с главе неће отпасти.</verse>
				<verse number="35">То рече, узе хлеб, захвали Богу пред свима, изломи га и стаде јести.</verse>
				<verse number="36">Тада се сви развеселише, па и једоше.</verse>
				<verse number="37">А беше нас у лађи душа свега 276.</verse>
				<verse number="38">Кад се наситише јела, облакшаше лађу избацивши пшеницу у море.</verse>
				<verse number="39">А кад свану, не познаше земље; али угледаше некакав залив с обалом на коју су, ако буде могуће, хтели да натерају лађу.</verse>
				<verse number="40">Одрешише сидра и пустише их у море, па одрешише и ужа на крмама, наместише предње једро према ветру и иђаху према обали.</verse>
				<verse number="41">А кад наиђоше на пруд, наседе лађа: предњи део насади се и није се могао помакнути, а стражњи се део разби од силе (валова).</verse>
				<verse number="42">А војници се договорише да побију сужње, да не би који испливао и утекао.</verse>
				<verse number="43">Али капетан хтеде да сачува Павла, и забрани њихову намеру: заповеди онима који су знали пливати, да први скоче у воду и изиђу на земљу,</verse>
				<verse number="44">а остали (изиђоше), једни на даскама, а други на чему од лађе. И тако изиђоше сви живи на земљу.</verse>
			</chapter>
			<chapter number="28">
				<verse number="1">И кад се спасосмо, дознадосмо да се острво зове Мелита.</verse>
				<verse number="2">А варвари нам чињаху не обичну љубав: наложише ватру и због кише која је падала и због зиме примише нас све.</verse>
				<verse number="3">А кад Павле скупи гомилу грања и метну на ватру, изиђе змија од врућине и скочи му на руку.</verse>
				<verse number="4">А кад варвари видеше животињу где виси о руци његовој, говораху један другоме: Јамачно је овај човек убица, који се избавио од мора, али му правда не да да живи.</verse>
				<verse number="5">А он отресе животињу у ватру и не би му ништа зло.</verse>
				<verse number="6">А они чекаху да он отече или уједанпут да падне мртав. Кад после дугог чекања видеше да му ништа зло не би, променише своје мишљење и говораху да је он Бог.</verse>
				<verse number="7">А у ономе крају беше имање поглавара од острва по имену Публија. Овај нас прими и угости љубазно три дана.</verse>
				<verse number="8">А догоди се да отац Публијев лежаше од грознице и од срдобоље; Павле уђе к њему, помоли се Богу, метну руке своје на њега и излечи га.</verse>
				<verse number="9">А кад то би, долажаху и други који беху болесни на острву и исцељиваху се.</verse>
				<verse number="10">Поштоваху нас многим часима, и кад пођосмо, дадоше нам што нам је требало.</verse>
				<verse number="11">После три месеца одвезосмо се на лађи александријској, која је презимила на острву и на којој беху написани Диоскури.</verse>
				<verse number="12">Допловисмо у Сиракузу и остасмо онде три дана.</verse>
				<verse number="13">Оданде, држећи се обале, дођосмо у Региум. Кад после једног дана дуну југ, дођосмо други дан у Путеоле.</verse>
				<verse number="14">Онде нађосмо браћу, која нас замолише да останемо код њих седам дана. И тако дођосмо у Рим.</verse>
				<verse number="15">Оданде нам браћа, кад чуше за нас, изиђоше у сусрет до Апијева трга и Три крчме. Кад их Павле виде, захвали Богу и ослободи се.</verse>
				<verse number="16">А кад дођосмо у Рим, Павлу се допусти да живи засебно, с војником који га је чувао.</verse>
				<verse number="17">После три дана сазва он старешине јудејске, и кад се они скупише, говораше им: Иако, браћо, не учиних ништа противно народу или законима отачким, из Јерусалима ме ипак као сужња предаше у руке Римљанима.</verse>
				<verse number="18">Ови ме после испитивања хтедоше пустити, јер се не нађе на мени никаква смртна кривица.</verse>
				<verse number="19">Али, како су се Јудеји овоме противили, натера ме невоља да се иштем пред цара, (али) не као да бих имао што тужити свој народ.</verse>
				<verse number="20">Зато вас замолих да се видимо и да се разговоримо; јер за наду Израиљеву окован сам у ово гвожђе.</verse>
				<verse number="21">А они му рекоше: Ми нити примисмо писма за тебе из Јудеје, нити дође ко од браће да јави или да каже што зло за тебе.</verse>
				<verse number="22">Али желимо да чујемо од тебе шта мислиш. Јер нам је познато за ову секту да јој се свуда насупрот говори.</verse>
				<verse number="23">И одредише му дан и још их више дође к њему у стан. Овима је казивао и сведочио царство Божје и трудио се да их задобије за Исуса (доказима) из закона Мојсијева и из пророка, од јутра до мрака.</verse>
				<verse number="24">И једни вероваху његовим речима, а други не вероваху.</verse>
				<verse number="25">Будући несложни међу собом, отидоше, а Павле рече само једну реч: Добро каза Дух свети преко пророка Исаије оцевима вашим:</verse>
				<verse number="26">"Иди народу овоме и кажи: Чућете, и нећете разумети, гледаћете, и нећете видети;</verse>
				<verse number="27">јер је одрвенило срце овога народа, ушима тешко чују и очи су своје затворили, да како не виде очима, не чују ушима, не разумеју срцем и обрате се, и излечим их".</verse>
				<verse number="28">Да знате, дакле, да се незнабошцима посла ово спасење Божје: и они ће чути.</verse>
				<verse number="29">...</verse>
				<verse number="30">И остаде пуне две године у своме стану што га беше узео и дочекивао је све који су му долазили.</verse>
				<verse number="31">Проповедао је царство Божје и учио је о Господу Исусу Христу сасвим слободно и без сметње.</verse>
			</chapter>
		</book>
		<book number="45">
			<chapter number="1">
				<verse number="1">Павле, слуга Христа Исуса,позвани апостол, изабран за еванђеље Божје,</verse>
				<verse number="2">које Бог напред обећа преко својих пророка у светим писмима</verse>
				<verse number="3">(и које говори) о Сину његову, који је као човек рођен од семена Давидова,</verse>
				<verse number="4">а од (свога) ускрса из мртвих, по (својој) божанској природи, постављен за силнога Сина Божјег, о Исусу Христу, Господу нашем,</verse>
				<verse number="5">преко којега примисмо благодат и апостолство, да у славу имена његова покоримо вери све незнабошце,</verse>
				<verse number="6">међу којима сте и ви, позвани од Исуса Христа -</verse>
				<verse number="7">свима који су у Риму, љубазнима Богу, позваним светима: благодат вам и мир од Бога Оца нашега и Господа Исуса Христа!</verse>
				<verse number="8">Прво захваљујем Богу своме кроз Исуса Христа за све вас, што се о вери вашој говори по свему свету.</verse>
				<verse number="9">Бог, коме служим духом својим, проповедајући еванђеље о Сину његову, он ми је сведок да вас се сећам без престанка,</verse>
				<verse number="10">кад год се молим Богу, молећи (га) да би ми најзад пошло за руком да вољом Божјом дођем к вама.</verse>
				<verse number="11">Јер желим да вас видим, да вам дам какав духови дар за ваше утврђење,</verse>
				<verse number="12">т.ј. да се међу вама с вама заједно утешим заједничком вером, вашом и мојом.</verse>
				<verse number="13">А хоћу да знате, браћо, да сам (већ) много пута хтео да вам дођем, да и међу вама имам какав плод, као и међу осталим незнабошцима, али досад бих задржан,</verse>
				<verse number="14">Дужан сам и Грцима и варварима, и мудрима и неразумнима.</verse>
				<verse number="15">Отуда моја жеља, да и вама у Риму проповедим еванђеље.</verse>
				<verse number="16">Јер се не стидим еванђеља. јер је оно сила Божја, на спасење свакоме који верује, прво Јудејину, али и Грку.</verse>
				<verse number="17">Јер се у њему јавља праведност Божја, из вере у веру, као што је написано: "Праведник ће од вере живети".</verse>
				<verse number="18">Јер се (досад само) гнев Божји отркива с неба на сваку безбожност и неправедност људи који истину држе у оковима неправедности.</verse>
				<verse number="19">(А људи знају истину,) јер што се може дознати за Бога, познато је њима; јер им је сам Бог јавио.</verse>
				<verse number="20">Јер то се на њему не може видети, његова вечна сила и божанство, може се од постања света видети духовним очима на његовим делима, тако да немају изговора.</verse>
				<verse number="21">Јер, иако познаше Бога, не прославише га као Бога, нити му захвалише, него посташе ништави у мислима својим и потамне неразумно срце њихово.</verse>
				<verse number="22">Говорећи да су мудри, полудеше,</verse>
				<verse number="23">и заменише славу вечнога Бога сликом смртнога човека, птица, четвороножних животиња и гмизаваца.</verse>
				<verse number="24">Зато их Бог са жељама њихових срца предаде у нечистоту, да сами срамоте своја телеса,</verse>
				<verse number="25">јер заменише истину Божју лажју и поштоваше и послужише твари место Творцу - коме вечна слава, амин!</verse>
				<verse number="26">Зато их Бог предаде у срамне страсти: жене њихове заменише природно употребљавање неприродним,</verse>
				<verse number="27">а тако и људи оставише природно употребљавање женскога рода и у жељи својој распалише се један на другога: људи с људима чине срам и (тако) на себи примају плату за своју заблуду.</verse>
				<verse number="28">И као што не нађоше за добро да знају Бога, предаде их Бог у покварен ум, да чине што не ваља,</verse>
				<verse number="29">пуни сваке неправедности, злоће, лакомства, неваљалства, пуни зависти, убиства, свађе, лукавства, злоћудности, шаптачи,</verse>
				<verse number="30">опадачи, богомрсци, силеџије, поносити, хвалише, измишљачи зала, непокорни родитељима,</verse>
				<verse number="31">неразумни, невере, без срца, немилостиви.</verse>
				<verse number="32">Иако знају закон Божји, да они који тако шта чине, заслужују смрт, ипак не само што сами чине то, него одобравају и другима који чине то.</verse>
			</chapter>
			<chapter number="2">
				<verse number="1">Зато се не можеш изговорити, о човече који год судиш. Јер, судећи другоме, себе осуђујеш: јер ти, судија, чиниш то исто!</verse>
				<verse number="2">А знамо да Бог право суди онима који тако шта чине.</verse>
				<verse number="3">Или мислиш, о човече који судиш онима који тако шта чине, а сам чиниш то исто, да ћеш ти побећи од суда Божјега?</verse>
				<verse number="4">Или не мариш за богатство његове доброте, кротости и дуготрпљења, и не знаш да те доброта Божја на покајање води?</verse>
				<verse number="5">Али својим тврдоглавством и непокајаним срцем сабираш себи гнев за дан гнева, када ће се показати праведни суд Бога,</verse>
				<verse number="6">који ће свакоме дати по делима његовим:</verse>
				<verse number="7">онима који без престанка чине добро и (тако) траже славу, част и нераспадљивост, (даће) живот вечни,</verse>
				<verse number="8">а оне који пркосе и не покоравају се истини, него се покоравају злу, чека гнев и љутња.</verse>
				<verse number="9">Невоља и беда (доћи ће онда) на сваку душу човека који чини зло, прво Јудејина, али и Грка,</verse>
				<verse number="10">а слава, част и мир (даће се) свакоме који чини добро, прво Јудејину, али и Грку:</verse>
				<verse number="11">јер Бог не гледа ко је ко.</verse>
				<verse number="12">Који без закона згрешише, без закона ће и изгинути; а који поред закона згрешише, по закону ће се осудити.</verse>
				<verse number="13">Јер пред Богом нису праведни они који слушају закон, него ће се оправдати они који творе закон.</verse>
				<verse number="14">Кад, наиме, незнабошци, који немају закона, сами од себе чине оно што наређује закон, онда су они, немајући закона, сами себи закон.</verse>
				<verse number="15">Јер они показују да је оно што се чини по закону, написано у срцима њиховим, што сведочи и њихова савест и њихове мисли које се међу собом туже или и правдају,</verse>
				<verse number="16">на дан кад Бог, по еванђељу моме, узасуди тајне људске преко Христа Исуса.</verse>
				<verse number="17">А кад се ти зовеш Јудејин, ослањаш се на закон и хвалиш се Богом,</verse>
				<verse number="18">знаш вољу његову и умеш да разликујеш, јер си научен од закона,</verse>
				<verse number="19">и мислиш да си вођ слепима, светлост онима који су у мраку,</verse>
				<verse number="20">васпитач неразумнима, учитељ деци, зато што имаш слику знања и истине у закону -</verse>
				<verse number="21">зар ти који учиш другога, себе не учиш? Проповедаш да се не краде, а крадеш?</verse>
				<verse number="22">Говориш да се не чини прељуба, а чиниш прељубу? Гадиш се на идоле, а крадеш из (њихових) храмова?</verse>
				<verse number="23">Хвалиш се законом, а преступом закона срамотиш Бога?</verse>
				<verse number="24">Јер се име Божје због вас хули међу незнабошцима, као што стоји написано.</verse>
				<verse number="25">Обрезање заиста помаже, (али само тако) ако закон држиш; ако ли си преступник закона, обрезање је твоје необрезање постало.</verse>
				<verse number="26">Ако, дакле, необрезани заповести закона држи, зар се неће његово необрезање за обрезање узети?</verse>
				<verse number="27">И овај који се родио необрезан и извршује закон, судиће теби који си са словима (закона) и обрезањем преступник закона.</verse>
				<verse number="28">Јер није оно (прави) Јудејин који је споља (Јудејин), нити је (право) обрезање оно које је споља, на месу,</verse>
				<verse number="29">него (је прави Јудејин) онај који је изнутра Јудејин, и (право је обрезање) обрезање срца, Духом, а не словом. Такога хвале, не људи, него Бог.</verse>
			</chapter>
			<chapter number="3">
				<verse number="1">Шта је, дакле, бољи Јудејин (од других људи)? Или што помаже обрезање?</verse>
				<verse number="2">Много, свакојако. Прво: њима су поверене речи Божје.</verse>
				<verse number="3">Јер како? Ако неки изневерише, хоће ли њихова неверност уништити Божју верност?</verse>
				<verse number="4">Боже сачувај! Него: Бог је истинит, а сваки човек лажа, као што је написано: "Да се покажеш праведан у речима својим и да победиш кад ти суде".</verse>
				<verse number="5">А кад наша неправедност показује Божју праведност, шта ћемо рећи? Је ли Бог неправедан кад се срди? Људски говорим.</verse>
				<verse number="6">Боже сачувај! Јер како би могао Бог судити свету?</verse>
				<verse number="7">И кад се истина Божја мојом лажју показа великом не славу његову, зашто ми се онда још као грешнику суди?</verse>
				<verse number="8">И хоћемо ли, као што нас опадају и као што кажу неки да ми говоримо, чинити зло да дође добро? Осуда ових људи праведна је!</verse>
				<verse number="9">Шта, дакле? Јесмо ли (ми Јудеји) бољи? Нипошто! Јер горе окривисмо и Јудеје и Грке, да су сви под грехом,</verse>
				<verse number="10">као што стоји написано: "Нема праведна, баш ниједнога;</verse>
				<verse number="11">нема разумна, нема тога који тражи Бога.</verse>
				<verse number="12">Сви зађоше, сви посташе неваљали. Нема га који би чинио добро, нема баш ниједнога.</verse>
				<verse number="13">Њихово је грло гроб отворен; језицима својим вараху. Змијин је отров под уснама њиховим.</verse>
				<verse number="14">Њихова су уста пуна клетве и горчине.</verse>
				<verse number="15">Њихове су ноге брзе да пролију крв.</verse>
				<verse number="16">На путевима је њиховим пустош и беда,</verse>
				<verse number="17">и пута мирнога не познаше.</verse>
				<verse number="18">Нема страха Божјега пред очима њиховим".</verse>
				<verse number="19">А знамо да све што закон говори, говори онима који су под законом, да се свака уста запуше и да сав свет буде крив Богу.</verse>
				<verse number="20">Јер се делима закона нико неће оправдати пред њим. Кроз закон долази само познање греха.</verse>
				<verse number="21">А сад се без закона јавила праведност Божја, посведочена од закона и од пророка,</verse>
				<verse number="22">и то праведност Божја вером у Исуса Христа, за све који верују. Јер нема разлике:</verse>
				<verse number="23">сви су згрешили и немају славе Божје,</verse>
				<verse number="24">и оправдавају се сада бадава његовом благодаћу, откупом који је у Христу Исусу.</verse>
				<verse number="25">Овога Богу његовој крви јавно постави као жртву испашталицу вером, да покаже праведност своју - јер је пређашње грехе Бог у својој стрпљивости опраштао,</verse>
				<verse number="26">да би своју праведност показао у садашње време -, да буде сам праведан и да оправда онога који верује у Исуса.</verse>
				<verse number="27">Где је, дакле, хвала? Прође! Којим законом? Да ли законом дела? Не, него законом вере.</verse>
				<verse number="28">Мислимо, наиме, да се човек оправдава вером, без дела закона.</verse>
				<verse number="29">Или је Бог само јудејски? а не и незнабожачки? Да, и незнабожачки,</verse>
				<verse number="30">ако је заиста један бог који ће обрезанога оправдати због вере и необрезанога вером.</verse>
				<verse number="31">Уништавамо ли, дакле, закон вером? Боже сачувај! него га још утврђујемо.</verse>
			</chapter>
			<chapter number="4">
				<verse number="1">Шта ћемо, дакле, рећи за Аврама, свога телеснога оца?</verse>
				<verse number="2">Ако се, наиме, Аврам делима оправдао, може се хвалити, али не пред Богом!</verse>
				<verse number="3">Јер шта каже писмо? "Верова Аврам Богу, и урачуна му се у праведност".</verse>
				<verse number="4">А ономе који ради, не рачуна се плата по милости, него по дугу.</verse>
				<verse number="5">А ономе који не ради, али верује у онога који оправдава безбожника, рачуна се вера његова у праведност.</verse>
				<verse number="6">Као што и Давид назива блаженим човека коме Бог рачуна праведност без дела:</verse>
				<verse number="7">"Благо онима којима се опростише безакоња и којима се греси прикрише.</verse>
				<verse number="8">Благо човеку коме Господ не рачуна греха".</verse>
				<verse number="9">Тиче ли се, дакле, ово блаженство обрезаних или необрезаних? Ми, наиме, говоримо: "Авраму се вера урачуна у праведност".</verse>
				<verse number="10">Како му се, дакле, урачуна? Кад је био обрезан или кад је био необрезан? Не кад је био обрезан, него кад је био необрезан.</verse>
				<verse number="11">И знак обрезања добио је као печат праведности стечене вером коју је имао кад је био необрезан, да би био отац свих који верују као необрезани, да се и њима (вера) урачуна у праведност,</verse>
				<verse number="12">и да би био отац обрезанима, онима који нису само обрезани, него и ходе стопама вере оца нашега Аврама, коју је он имао као необрезан.</verse>
				<verse number="13">Јер обећање Авраму или семену његову, да ће бити наследник света, не би законом, него праведношћу кроз веру.</verse>
				<verse number="14">Јер, ако су наследници они који су од закона, онда је вера пропала и нема ништа од обећања:</verse>
				<verse number="15">јер закон гради гнев, и где нема закона, нема ни преступа.</verse>
				<verse number="16">Зато "вером", те "по благодати", да обећање остане тврдо свему семену, не само ономе које је од закона, него и ономе које је од вере Аврама, који је отац свима нама,</verse>
				<verse number="17">као што стоји написано: "Поставио сам те за оца многим народима", пред Богом коме верова, који оживљује мртве и на чију реч постаје оно чега нема.</verse>
				<verse number="18">Кад није било никакве наде, он с надом верова да ће бити отац многим народима, као што му беше речено: "Тако ће бити семе твоје".</verse>
				<verse number="19">И не ослаби вером кад погледа на своје већ изнемогло тело - беше му око сто година - и на мртвост Сарине материце.</verse>
				<verse number="20">И обећање Божје не прими са сумњом и неверовањем, него ојача у вери, даде славу Богу</verse>
				<verse number="21">и беше тврдо уверен, да је Бог оно што је обећао, кадар и учинити.</verse>
				<verse number="22">Зато му се и урачуна у праведност.</verse>
				<verse number="23">Али не стоји написано само њега ради: "урачуна му се",</verse>
				<verse number="24">него и нас ради, којима ће се (такође) урачунати, који верујемо у онога који је подигао из мртвих Исуса, Господа нашег,</verse>
				<verse number="25">који је предан за грехе наше и устао за оправдање наше.</verse>
			</chapter>
			<chapter number="5">
				<verse number="1">Пошто смо се, дакле, оправдали вером, имамо мир с Богом кроз Господа свога Исуса Христа,</verse>
				<verse number="2">кроз којега смо нашли приступ у ову благодат у којој стојимо, и хвалимо се надом на славу Божју.</verse>
				<verse number="3">И не само то, него се хвалимо и невољама, знајући да невоља гради стрпљивост,</verse>
				<verse number="4">стрпљивост врсноћу, врсноћа наду,</verse>
				<verse number="5">а нада не срамоти, јер се љубав Божја (већ) излила у срца наша Духом светим који нам је дат.</verse>
				<verse number="6">Јер је Христос још кад смо били слаби умро за нас тада још безбожнике.</verse>
				<verse number="7">Једва ће ко умрети за праведника; за доброга може бити да би се ко и усудио да умре.</verse>
				<verse number="8">Али Бог показује своју љубав к нама тиме што је Христос умро за нас још кад смо били грешници.</verse>
				<verse number="9">Много ћемо, дакле, пре бити кроз њега спасени од гнева, кад смо се сад оправдали крвљу његовом.</verse>
				<verse number="10">јер, кад смо се као непријатељи помирили с Богом смрћу Сина његова, много ћемо се пре спасти животом његовим, кад смо се помирили.</verse>
				<verse number="11">И не само то, него се и хвалимо Богом кроз Господа свога Исуса Христа, кроз којега смо сад примили помирење.</verse>
				<verse number="12">Зато, као што кроз једног човека грех уђе у свет и кроз грех смрт, и тако смрт пређе на све људе, јер су сви згрешили -</verse>
				<verse number="13">наиме: (и) до закона беше грех на свету, али се грех не рачуна кад нема закона;</verse>
				<verse number="14">па ипак је царовала смрт (и) од Адама до Мојсија, (дакле) и над онима који нису згрешили преступивши као Адам, који је слика Адама који ће доћи.</verse>
				<verse number="15">Али благодат није као преступ. Јер кад кроз преступ једнога помреше многи, много се пре благодат Божја и благодат једнога човека Исуса Христа изобилно изли на многе.</verse>
				<verse number="16">И дар није као грех једнога. Јер суд (дође) због једног преступа (и донесе) осуђење, а благодат (дође) због многих преступа (и донесе) оправдање.</verse>
				<verse number="17">Јер, кад због преступа једнога смрт царова кроз једнога, много ће пре они који примају изобиље благодати и дара праведности, у животу царовати кроз једнога Исуса Христа.</verse>
				<verse number="18">Дакле: Као што за један преступ дође осуђења на све људе, тако и једним праведним делом дође на све људе оправдање са животом.</verse>
				<verse number="19">Јер као што непослушношћу једнога човека посташе многи грешни, тако ће и послушношћу једнога бити многи праведни.</verse>
				<verse number="20">А закон уђе уз то, да се умножи преступ: а где се умножи грех, онде се још већма умножи благодат,</verse>
				<verse number="21">да, као што грех царова смрћу, тако и благодат да царује праведношћу за живот вечни, кроз Исуса Христа, Господа нашег.</verse>
			</chapter>
			<chapter number="6">
				<verse number="1">Шта ћемо, дакле, рећи? Хоћемо ли остати у греху, да се благодат умножи?</verse>
				<verse number="2">Боже сачувај! Како можемо ми који смо умрли греху, још живети у њему?</verse>
				<verse number="3">Или не знате да смо се сви ми који смо се крстили у Христа Исуса, у смрт његову крстили?</verse>
				<verse number="4">Тако смо се крштењем с њиме сахранили у смрт, да, као што Христос уста из мртвих славом Очином, тако и ми новим животом да живимо.</verse>
				<verse number="5">Јер кад смо се срасли са сликом смрти његове, то ћемо и са сликом ускрса његова.</verse>
				<verse number="6">Јер то знамо, да се стари наш човек разапе с њиме, да би се уништило тело грешно, да више не служимо греху.</verse>
				<verse number="7">Јер ко је умро, опростио се греха.</verse>
				<verse number="8">А кад смо умрли с Христом, верујемо да ћемо и живети с њим.</verse>
				<verse number="9">И знамо да Христос, пошто уста из мрвих, више не умире, смрт више не господари над њим.</verse>
				<verse number="10">Јер што умре, греху умре једанпут за свагда, а што живи, Богу живи.</verse>
				<verse number="11">Тако и ви држите себе да сте мртви греху, а живи Богу у Христу Исусу.</verse>
				<verse number="12">Да не царује, дакле, грех у вашем смртном телу, да слушате жеље његове,</verse>
				<verse number="13">нити дајите удова својих греху за оружје неправедности, него дајите себе Богу као живи из мртвих и уде своје Богу за оружје праведности.</verse>
				<verse number="14">Јер грех неће више владати над вама; јер нисте (више) под законом, него под благодаћу.</verse>
				<verse number="15">Шта, дакле? Хоћемо ли грешити кад нисмо под законом него под благодаћу? Боже сачувај!</verse>
				<verse number="16">Не знате ли да коме дајете себе за слугу у послушност, слуге сте онога кога слушате, или греха за смрт или послушности за праведност -</verse>
				<verse number="17">Али хвала Богу што сте били слуге греху и послушасте од срца ону науку којој сте предани.</verse>
				<verse number="18">Опростивши се од греха, постасте слуге праведности.</verse>
				<verse number="19">Људски говорим због слабости вашега меса. Као што сте дали уде своје за слуге нечистоти и безакоњу, да будете безаконици, тако сад дајите уде своје за слуге праведности, да будете свети.</verse>
				<verse number="20">Јер, кад сте били слуге греху, били сте прости од праведности.</verse>
				<verse number="21">И какав сте онда имали плод? (Ствари) за које се сад стидите, јер је крај онога смрт!</verse>
				<verse number="22">А сад, опростивши се од греха и поставши слуге Божје, имате плод свој на посвећење, а крај је живот вечни.</verse>
				<verse number="23">Јер грех плаћа смрћу, а дар Божји је живот вечни у Христу Исусу Господу нашем.</verse>
			</chapter>
			<chapter number="7">
				<verse number="1">Или не знате, браћо - ја говорим онима који знају закон - да закон влада над човеком (само) док је човек жив?</verse>
				<verse number="2">Удата жена привезана је законом за мужа (само) док је он жив; а ако ли муж њезин умре, раздреши се од закона мужевљега.</verse>
				<verse number="3">(Само) ће се, дакле, док јој је муж жив, звати прељубочиница ако пође за другог човека; а ако јој умре муж, проста је од закона, и није прељубочиница ако пође за другог човека.</verse>
				<verse number="4">Тако, браћо моја, и ви умресте закону телом Христовим, да будете другога, онога који уста из мртвих, да плод доносимо Богу.</verse>
				<verse number="5">Јер, кад бесмо у месу, законом распаљене грешне страсти радиле су у удима нашим, и доносили смо плод смрти.</verse>
				<verse number="6">А сад смо се опростили закона, јер смо умрли закону којим смо били везани, па (сад) служимо у новоме духу, а не по староме слову.</verse>
				<verse number="7">Шта ћемо, дакле, рећи? Је ли закон грех? Божје сачувај! Али сам грех познао само кроз закон. Јер не бих знао за жељу, да закон не каза: "Не зажели!"</verse>
				<verse number="8">Грех се послужи заповешћу и створи у мени сваку жељу; јер је грех без закона мртав.</verse>
				<verse number="9">Ја некад живљах без закона; а кад дође заповест, грех оживе,</verse>
				<verse number="10">а ја умрех, и нађе се да ми је заповест која је дата за живот, донела смрт.</verse>
				<verse number="11">Јер се грех послужи заповешћу, превари ме и уби ме њоме.</verse>
				<verse number="12">Тако је, дакле, закон свет, а и заповест је света, праведна и добра.</verse>
				<verse number="13">Добро ми, дакле, донесе смрт? Боже сачувај! Него грех, да би се показао као грех, помоћу доброга донесе ми смрт, да би био грех одвише грешан заповешћу.</verse>
				<verse number="14">Јер знамо да је закон духован, а ја сам од меса, (те) продан под грех.</verse>
				<verse number="15">Јер не знам шта чиним; јер не чиним оно што хоћу, него на што мрзим, то чиним.</verse>
				<verse number="16">А кад оно чиним што нећу, слажем се са законом (и признајем) да је добар.</verse>
				<verse number="17">Али тада не чиним више ја то, него грех који живи у мени.</verse>
				<verse number="18">Јер знам да добро не живи у мени, т.ј. у месу моме. Јер хтети, кадар сам, али учинити добро, нисам кадар.</verse>
				<verse number="19">Јер не чиним добро, што хоћу, него зло, што нећу, то чиним.</verse>
				<verse number="20">А кад чиним оно што нећу, већ не чиним ја то, него грех који живи у мени.</verse>
				<verse number="21">Кад, дакле, хоћу добро да учиним, налазим закон да сам кадар само зло учинити.</verse>
				<verse number="22">Радујем се закону Божјем по унутрашњем човеку,</verse>
				<verse number="23">али видим други закон у удима својим, који војује против закона ума мога и заробљава ме законом греха који је у удима мојим.</verse>
				<verse number="24">Ја несрећни човек! Ко ће ме избавити од овога смртнога тела?</verse>
				<verse number="25">Богу хвала кроз Исуса Христа Господа нашег! Тако, дакле, ја сам умом служим закону Божјем, а месом закону греховном.</verse>
			</chapter>
			<chapter number="8">
				<verse number="1">Никаква, дакле, сад нема осуђења за оне који су у Христу Исусу.</verse>
				<verse number="2">Јер закон Духа који оживљава у Христу Исусу, опростио те је од закона греха и смрти.</verse>
				<verse number="3">Што закон није могао, зато што је био ослабљен месом, (учинио је) Бог: послао је Сина свога у обличју грешнога меса и ради греха, и осудио је грех у месу,</verse>
				<verse number="4">да би наредбе закона извршили ми који не живимо по месу, него по Духу.</verse>
				<verse number="5">Јер који по месу живе, мисле на дела меса, а који по Духу, на дела Духа.</verse>
				<verse number="6">Мудровање меса је смрт, а мудровање Духа живот и мир:</verse>
				<verse number="7">јер је мудровање меса непријатељство Богу, јер се не покорава закону Божјем, нити може.</verse>
				<verse number="8">Који живе по месу, не могу Богу угодити.</verse>
				<verse number="9">А ви не живите по месу, него по Духу, ако заиста Дух Божји живи у вама. А ако ко нема Духа Христова, тај није његов.</verse>
				<verse number="10">А ако је Христос у вама, онда је тело ваше, истина, мртво због греха, али је дух ваш живот због праведности.</verse>
				<verse number="11">И ако у вама живи Дух онога који је Исуса подигао из мртвих, онај који је Христа Исуса подигао из мртвих, оживиће и ваша смртна телеса Духом својим који живи у вама.</verse>
				<verse number="12">Тако смо, дакле, браћо, дужници, (али) не месу, да по месу живимо.</verse>
				<verse number="13">Јер, ако по месу живите, умрећете; ако ли, пак, Духом дела телесна убијате, живећете.</verse>
				<verse number="14">Јер сви које води Дух Божји, ти су синови Божји.</verse>
				<verse number="15">Јер не примисте духа ропства, опет да се бојите, него примисте Духа посиначкога, којим вичемо: Ава, Оче!</verse>
				<verse number="16">Сам Дух сведочи нашему духу да смо деца Божја.</verse>
				<verse number="17">А кад смо деца, онда смо и наследници, и то наследници Божји и сунаследници Христови, ако, наиме, с њиме патимо, да се с њим и прославимо.</verse>
				<verse number="18">Јер мислим да страдања садашњега времена нису ништа према слави која ће нам се јавити.</verse>
				<verse number="19">Јер (и) сва остала створења жељно очекују да се покажу синови Божји.</verse>
				<verse number="20">Јер се цео свет покори пропадљивости, не од своје воље, него за вољу онога који га покори, (али) с надом,</verse>
				<verse number="21">јер ће се и овај свет опростити од ропства пропадљивости на слободу славе деце Божје.</verse>
				<verse number="22">Јер знамо да сва створења уздишу и туже до сад.</verse>
				<verse number="23">И не само она него и ми сами који већ имамо Духа као први дар, и ми сами у себи уздишемо чекајући посињења, избављења телу своме.</verse>
				<verse number="24">Јер смо се за наду спасли. А нада која се види, није нада; јер, кад ко види што, зашто да му се нада?</verse>
				<verse number="25">А ако се надамо ономе што не видимо, чекамо стрпљиво.</verse>
				<verse number="26">А исто тако помаже нам Дух и у нашим слабостима. Јер не знамо за што ћемо се молити као што треба. Али се сам Дух моли за нас уздисајима који се не могу исказати.</verse>
				<verse number="27">Али онај што испитује срца, зна шта је мисао Духа, јер се по вољи Божјој моли за свете.</verse>
				<verse number="28">А знамо да Бог онима који га љубе, у свему помаже на добро, (наиме) онима који су по његовој вољи позвани.</verse>
				<verse number="29">Јер које напред изабра, оне напред и одреди да буду једнаки слици Сина његова, да би он био првенац међу многом браћом.</verse>
				<verse number="30">А које напред одреди, оне и позва; а које позва, оне и оправда; а које оправда, оне и прослави.</verse>
				<verse number="31">Шта ћемо, дакле, рећи на ово? Ако је Бог с нама, ко ће на нас -</verse>
				<verse number="32">Који свога Сина не поштеде, него га предаде за све нас: Како, дакле, да нам с њиме не дарује (и) све (друго)?</verse>
				<verse number="33">Ко ће оптужити избране Божје? Зар Бог који (нас) правда?</verse>
				<verse number="34">Ко ће (их) осудити? Зар Христос Исус који умре, не, који васкрсе, који је с десне стране Богу, који се и моли за нас?</verse>
				<verse number="35">Ко ће нас раставити од љубави Христове? Невоља? беда? гоњења? глад? голотиња? погибао? мач?</verse>
				<verse number="36">Као шт стоји написано: "За тебе нас убијају ваздан, држе нас за овце кланице".</verse>
				<verse number="37">Али у свему овоме побеђујемо помоћу онога који нас је љубио!</verse>
				<verse number="38">Јер знам поуздано да нас ни смрт ни живот, ни анђели ни поглаварства, ни садашње ни будуће, ни силе,</verse>
				<verse number="39">ни висина ни дубина, ни друга каква твар не може раздвојити од љубави Божје која је у Христу Исусу Господу нашем!</verse>
			</chapter>
			<chapter number="9">
				<verse number="1">Истину говорим у Христу, не лажем, то ми сведочи и савест моја у Духу светоме,</verse>
				<verse number="2">да ми је врло жао и да ме срце моје боли без престанка.</verse>
				<verse number="3">Желео бих чак да ја сам будем проклет и одлучен од Христа за браћу своју, која су по телу од истога рода као и ја,</verse>
				<verse number="4">која су Израиљци, којих је посинаштво, слава, савези, закон, служба Божја и обећања,</verse>
				<verse number="5">којих су оци и од којих је Христос као човек, који је Бог над свима, слава му и хвала вечна! Амин.</verse>
				<verse number="6">Али не као да је пропала реч Божја: јер нису сви који су од Израиља, (прави) Израиљци,</verse>
				<verse number="7">нити су сви деца (Божја) зато што су семе Аврамово, него: "У Исаку ће ти се назвати семе".</verse>
				<verse number="8">То јест, нису деца природног порекла деца Божја, него се (само) деца обећања примају за (право) семе.</verse>
				<verse number="9">Јер је реч "У ово време доћи ћу и у Саре ће бити син" - обећање.</verse>
				<verse number="10">Али не само (овде), (тако је било) и код Ревеке, која је зачела од једнога, Исака, оца нашега:</verse>
				<verse number="11">јер још док се (деца) не беху родила, ни учинила добра ни зла - да би остало онако како је Бог по избору одредио,</verse>
				<verse number="12">не по делима, него по вољи онога који позива - рече јој се: "Већи ће служити мањему",</verse>
				<verse number="13">као што стоји написано: "Јаков ми омиле, а на Исава омрзох".</verse>
				<verse number="14">Шта ћемо, дакле, рећи? Је ли Бог неправедан? Боже сачувај!</verse>
				<verse number="15">Јер Мојсију говори: "Кога ћу помиловати, помиловаћу, и на кога ћу се смиловати, смиловаћу се".</verse>
				<verse number="16">Тако, дакле, не стоји до онога који хоће, нити до онога који трчи, него до милостивога Бога.</verse>
				<verse number="17">Јер писмо говори Фараону: "Баш за то те подигох, да на теби покажем силу своју, и да се разгласи име моје по свој земљи".</verse>
				<verse number="18">Тако, дакле, на кога хоће, смилује се, а кога хоће, отврдоглави.</verse>
				<verse number="19">Рећи ћеш ми: Зашто (нас) онда још кори? Јер ко се може противити вољи његовој?</verse>
				<verse number="20">А ко си ти, о човече, да се препиреш с Богом? Говори ли рукотворина мајстору своме: Зашто си ме тако начинио?</verse>
				<verse number="21">Или зар лончар нема власти над калом, да од исте смесе начини један суд за част, а други за срамоту?</verse>
				<verse number="22">А кад Бог, да би показао гнев свој и објавио силу своју, с великом стрпљивошћу поднесе судове гнева, приправљене за погибао,</verse>
				<verse number="23">и да покаже богатство славе своје на судима милости, које приправи за славу,</verse>
				<verse number="24">које и позва, нас, не само од Јудеја него и од незнабожаца -?</verse>
				<verse number="25">Као што и у Осији говори: "Назваћу својим народом који није мој народ и нељубазницу љубазницом.</verse>
				<verse number="26">И на месту где им се рече "Ви нисте мој народ", тамо ће се назвати синови Бога живога".</verse>
				<verse number="27">А Исаија виче за Израиља: "Ако буде број синова Израиљевих као песак морски, само ће се остатак спасти.</verse>
				<verse number="28">Јер ће Господ извршити и скратити реч своју на земљи".</verse>
				<verse number="29">И као што је прорекао Исаија: "Да нам није Господ Саваот оставио семена, били би као Содома и Гомора".</verse>
				<verse number="30">Шта ћемо, дакле, рећи? Да незнабошци, који не тражише праведности, постигоше праведност, и то праведност од вере,</verse>
				<verse number="31">а Израиљ, тражећи закон праведности, не постиже (овога) закона.</verse>
				<verse number="32">Зашто? Јер (се) не (хтеде оправдати) вером, него делима: спотакоше се на камен спотицања,</verse>
				<verse number="33">као што стоји написано: "Ево мећем у Сиону камен спотицања и стену саблазни, и који верује у њега, неће се постидети".</verse>
			</chapter>
			<chapter number="10">
				<verse number="1">Браћо, жеља мога срца и моја молитва Богу за њих јесте, да се спасу.</verse>
				<verse number="2">Јер им сведочим да имају ревност за Бога, али не по разуму.</verse>
				<verse number="3">Јер, не познајући праведности Божје и гледајући да своју (праведност) утврде, не покорише се праведности Божјој.</verse>
				<verse number="4">Јер је Христос свршетак закона, да се оправда сваки који верује.</verse>
				<verse number="5">Јер Мојсије пише за праведност која је од закона. "Који човек чини (њу), живеће од ње".</verse>
				<verse number="6">А праведност од вере овако говори: "Не говори у срцу своме: Ко ће се попети на небо?" то јест да сведе Христа,</verse>
				<verse number="7">или: "Ко ће сићи у бездан?" то јесте да изведе Христа из мртвих.</verse>
				<verse number="8">Него шта говори она? "Близу ти је реч, у устима твојим и у срцу твоме", то јест реч о вери, реч коју проповедамо.</verse>
				<verse number="9">Ако, дакле, признајеш устима својим да је Исус Господ и верујеш у срцу своме да га је Бог подигао из мртвих, бићеш спасен.</verse>
				<verse number="10">Јер се срцем верује и постаје праведан,а устима се признаје и спасава.</verse>
				<verse number="11">Јер писмо каже. "Који год верује у њега, неће се постидети".</verse>
				<verse number="12">Јер нема разлике међу Јудејином и Грком: један и исти је Господ свих и богат за све који га призивају,</verse>
				<verse number="13">јер: "Који год призове име Господње, спашће се".</verse>
				<verse number="14">А како ће призвати онога у кога не верују? Како ће веровати у онога за кога нису чули? Како ће чути без проповедника?</verse>
				<verse number="15">А како ће проповедати ако нису послани? Као што стоји написано: "Како су миле ноге оних који јављају добро!"</verse>
				<verse number="16">Али (,дакако,) не послушаше сви еванђеља: јер (већ) Исаија говори: "Господе, ко верова нашој проповеди?"</verse>
				<verse number="17">Дакле, вера бива од проповеди, а проповед заповешћу Христовом.</verse>
				<verse number="18">Него питам: Зар нису чули? Та "по свој земљи отиде глас њихов и до крајева света речи њихове".</verse>
				<verse number="19">Него питам: Зар није разумео Израиљ? Први Мојсије говори: "Ја ћу вас раздражити ненародом, народом неразумним расрдићу вас".</verse>
				<verse number="20">А Исаија слободно говори: "Нађоше ме који ме не тражише, јавих се онима који не питаху за ме".</verse>
				<verse number="21">А Израиљу говори: "Ваздан пружах руке своје народу непослушну и непокорну".</verse>
			</chapter>
			<chapter number="11">
				<verse number="1">Питам, дакле: Је ли Бог одбацио народ свој? Божје сачувај! Јер сам и ја Израиљац, од семена Аврамова, од племена Венијаминова!</verse>
				<verse number="2">Не одбаци Бог народа свога, који напред изабра. Или не знате шта говори писмо за Илију, како се тужи Богу на Израиља?</verse>
				<verse number="3">"Господе, пророке твоје побише, олтаре твоје разорише, и ја остах један и хоће да ме убију".</verse>
				<verse number="4">Али шта му вели Божји одговор? "Оставих себи (још) седам хиљада људи који не преклонише колена пред Валом".</verse>
				<verse number="5">Па тако има и данас један остатак по избору благодати:</verse>
				<verse number="6">а ако је благодаћу (одабран), није по делима - јер благодат већ не би била благодат.</verse>
				<verse number="7">Шта, дакле? Што Израиљ тражи, то не доби, а избор доби; остали, пак, одрвенише,</verse>
				<verse number="8">као што стоји написано: "Даде им Бог духа буновног, очи да не виде и уши да не чују, до данашњега дана".</verse>
				<verse number="9">И Давид говори: "Да буде трепеза њихова замка и клопка, саблазан и плата њима;</verse>
				<verse number="10">да се њихове очи помраче да не виде, и леђа њихова једнако да су погнути!"</verse>
				<verse number="11">Питам, дакле: Јесу ли се спотакли да падну (заувек)? Боже сачувај! Него је њиховим падом спасење дошло к незнабошцима, да би се они раздражили.</verse>
				<verse number="12">А кад је њихов пад богатство свету и њихово заостајање богатство незнабошцима, шта тек кад они сви уђу у царство Божје!</verse>
				<verse number="13">А сад вама говорим, незнабошцима! Као апостол незнабожаца, хвалим своју службу,</verse>
				<verse number="14">не бих ли како раздражио свој род и спасао неке од њих.</verse>
				<verse number="15">Јер кад је (већ) њихово одбацивање помирење свету, шта ће бити њихово примање, осим живот из мртвих?</verse>
				<verse number="16">Ако је први хлеб свет, онда је и све тесто; и ако је корен свет, онда су и гране.</verse>
				<verse number="17">Ако ли се неке од грана одломише, и ти, који си дивља маслина, прицепио си се на њих и постао си заједничар у масноме корену маслине,</verse>
				<verse number="18">немој се поносити од грана! Ако ли се поносиш, (знај): не носиш ти корена, него корен тебе.</verse>
				<verse number="19">Рећи ћеш: Одломише се гране да се ја прицепим.</verse>
				<verse number="20">Добро - неверовањем се одломише, а ти вером стојиш. Не поноси се, него се бој!</verse>
				<verse number="21">Јер, кад Бог природних грана не поштеде, неће ни тебе, поштедети.</verse>
				<verse number="22">Гледај, дакле, доброту и жестину Божју: жестина према онима који су пали, а према теби доброта Божја, ако останеш у доброти; иначе ћеш и ти бити одсечен.</verse>
				<verse number="23">А и они, ако не остану у неверовању, биће (опет) прицепљени; јер их је Бог кадар опет прицепити.</verse>
				<verse number="24">Јер, кад си ти одсечен од рођене дивље маслине и прицепљен си на нерођену питому маслину, колико ће пре ови бити прицепљени на рођену своју маслину!</verse>
				<verse number="25">Нећу вам, браћо, затајати тајне ове - да не би мудровали по својој мудрости. Један део Израиља одревенио је док не уђу сви незнабошци,</verse>
				<verse number="26">и тако ће се спасти сав Израиљ, као што је написано: "Доћи ће из Сиона избавитељ, одвратиће безбожност од Јакова,</verse>
				<verse number="27">и ово је мој савез с њима кад уништим грехе њихове".</verse>
				<verse number="28">По еванђељу су непријатељи (Божји) вас ради, а по избору мили (Богу) због отаца.</verse>
				<verse number="29">Јер се Бог неће покајати за своје дарове и звање.</verse>
				<verse number="30">Као што сте, наиме, некад ви били непокорни Богу, а сад бисте помиловани због њихове непокорности,</verse>
				<verse number="31">тако су и ови сад непокорни ради вашег помиловања, да би и они сад били помиловани.</verse>
				<verse number="32">Јер Бог затвори све у непокорност, да све помилује.</verse>
				<verse number="33">О дубино богатства, мудрости и разума Божјег! Како су неиспитљиви његови судови и неистражљиви његови путеви!</verse>
				<verse number="34">Јер "ко позна мисао Господњу? Или ко му би саветник?</verse>
				<verse number="35">Или ко му даде што, да му се врати?</verse>
				<verse number="36">Јер је од њега, кроз њега и к њему све. Њему вечна слава! Амин.</verse>
			</chapter>
			<chapter number="12">
				<verse number="1">Молим вас, дакле, браћо, милости Божје ради, да дате телеса своја у жртву живу, свету угодну Богу: (то да буде) ваша разумна служба Богу!</verse>
				<verse number="2">И не будите као овај свет, него се промените обновљењем свога духа, да кушате шта је воља Божја, (шта је) добро, угодно и савршено.</verse>
				<verse number="3">Јер кроз благодат која ми је дана, кажем свакоме који је међу вама, да не мисли о себи више него што ваља мислити, него да мисли на то да буде паметан, као што је коме Бог уделио меру вере.</verse>
				<verse number="4">Јер, као што у једном телу имамо многе уде, а сви уди немају један посао,</verse>
				<verse number="5">тако смо многи једно тело у Христу, а по себи смо уди један другоме.</verse>
				<verse number="6">И кад, по благодати која нам је дана, имамо различите дарове - ако пророштво, нека се слаже с вером;</verse>
				<verse number="7">ако ли службу, нека служи; ако је учитељ, нека учи;</verse>
				<verse number="8">ако је тешитељ, нека теши; који даје, нека даје просто; који управља, нека је марљив; који чини милост, нека чини с добром вољом.</verse>
				<verse number="9">Љубав да не буде лажна! Мрзите на зло и држите се добра!</verse>
				<verse number="10">Љубите се братски, сваки нека другога више поштује!</verse>
				<verse number="11">Не будите лени у ревности, будите ватрени у духу, служите Господу!</verse>
				<verse number="12">Надом се веселите, у невољи трпите, у молитви будите једнако!</verse>
				<verse number="13">Делите потребе са светима, будите гостољубиви!</verse>
				<verse number="14">Благосиљајте оне који вас гоне, благосиљајте, а не куните!</verse>
				<verse number="15">Радујте се с радоснима, плачите с плачнима!</verse>
				<verse number="16">Будите једне мисли међу собом! Не мислите о високим стварима, него се држите ниских! Не мислити за себе да сте мудри.</verse>
				<verse number="17">Никоме не враћајте зла за зло, мислите на добро пред свима људима!</verse>
				<verse number="18">Ако је могуће, колико до вас стоји, имајте мир са свима људима!</verse>
				<verse number="19">Не освећујте сами себе, љубазни, него оставите то гневу (Божјем), јер стоји написано: "Моја је освета, ја ћу вратити, говори Господ".</verse>
				<verse number="20">Него: "Ако је твој непријатељ гладан, нахрани га; ако је жедан, напој га. То чинећи, живо ћеш угљевље згрнути на главу његову".</verse>
				<verse number="21">Не дај да те надвлада зло, него надвладај зло добрим.</verse>
			</chapter>
			<chapter number="13">
				<verse number="1">Сваки човек да се покорава вишим властима! Јер нема власти а да није од Бога, а што су власти, од Бога су постављене.</verse>
				<verse number="2">Ко се, дакле, противи власти, противи се наредби Божјој; а који се противе, биће осуђени.</verse>
				<verse number="3">Јер власти нису страх добрим делима, него злим. А хоћеш ли да се не бојиш власти? Чини добро, и имаћеш хвалу од ње.</verse>
				<verse number="4">Јер је слуга Божји теби за добро. Ако ли зло чиниш, бој се! Јер не носи узалуд мача. Божји је слуга, да казни онога који зло чини.</verse>
				<verse number="5">Зато јој се ваља покоравати, не само због гнева него и због савести.</verse>
				<verse number="6">Зато и порезе плаћате: јер су слуге Божје које једнако баш то раде.</verse>
				<verse number="7">Подајте свакоме што сте дужни: коме порезу, порезу; коме царину, царину; коме страх, страх; коме част, част!</verse>
				<verse number="8">Не будите никоме ништа дужни осим да љубите један другога. Јер који љуби другога, испунио је закон.</verse>
				<verse number="9">Јер (заповести) "Не чини прељубе", "не убиј", "не кради", "не зажели", и све друге заповести, у овој се речи извршују: "Љуби ближњега свога као самога себе".</verse>
				<verse number="10">Љубав не чини зла ближњему; љубав је, дакле, извршење закона.</verse>
				<verse number="11">И ово (чините) што знате време, да је, наиме, већ дошао час да устанете од сна: јер нам је сад ближе спасење него ли кад смо поверовали.</verse>
				<verse number="12">Ноћ је одмакла, а дан се приближио. Одбацимо, дакле, дела тамна и обуцимо оружје светлости.</verse>
				<verse number="13">Као по дану, живимо поштено, не у пировању и пијанству, не у блуду и сластима, не у свађању и зависти,</verse>
				<verse number="14">него се обуците у Господа Исуса Христа, и не старајте се за тело тако да се роде грешне жеље!</verse>
			</chapter>
			<chapter number="14">
				<verse number="1">Слабога у вери примајте, (али) не да судите (његовим) мислима!</verse>
				<verse number="2">Један верује да сме свашта јести, а који је слаб, једе (само) зеље.</verse>
				<verse number="3">Који једе, нека не презире онога који не једе, и који не једе, нека не осуђује онога који једе, јер га је Бог примио.</verse>
				<verse number="4">Ко си ти да судиш туђему слузи? Своме господару стоји или пада! Али ће стајати, јер је Господ кадар усправити га.</verse>
				<verse number="5">Један разликује дан од дана, другоме су сви дани једнаки: сваки нека је (само) тврдо уверен у своје мишљење!</verse>
				<verse number="6">Који пази на дан; Господу пази, и који једе, Господу једе: јер захваљује Богу. И који не једе, Господу не једе, и захваљује Богу.</verse>
				<verse number="7">Ниједан од нас не живи себи, и ниједан не умире себи:</verse>
				<verse number="8">ако живимо, Господу живимо, ако умиремо, Господу умиремо: било, дакле, да живимо, било да умиремо, Господњи смо!</verse>
				<verse number="9">Јер за то Христос умре и оживе, да овлада и мртвима и живима.</verse>
				<verse number="10">А ти - што осуђујеш брата свога? Или ти - што презиреш брата свога? Та сви ћемо изићи на суд пред Бога!</verse>
				<verse number="11">Јер стоји написано: "Тако ми живота, говори Господ, мени ће се поклонити свако колено, и сваки ће језик славити Бога".</verse>
				<verse number="12">Тако ће, дакле, сваки од нас дати Богу одговор за себе.</verse>
				<verse number="13">Зато да не осуђујемо више један другога, него боље ово гледајте, да не постављате брату спотицања или саблазни.</verse>
				<verse number="14">Знам и уверен сам у Господу Исусу, да ништа није погано по себи: само ономе који мисли да је што погано, ономе је (заиста) погано.</verse>
				<verse number="15">Ако је, наиме, брат твој због јела жалостан, већ се не владаш по љубави. Не губи јелом својим онога за кога је Христос умро!</verse>
				<verse number="16">Да се не хули на ваше добро!</verse>
				<verse number="17">Јер царство Божје није јело и пиће, него праведност, мир и радост у Духу светоме.</verse>
				<verse number="18">Који овим служи Христу, угодан је Богу и ваљан људима.</verse>
				<verse number="19">Тако, дакле, да се старамо за мир и за свој напредак.</verse>
				<verse number="20">Не руши дела Божјега због јела! Све је чисто, али је зло за човека који једе са спотицањем.</verse>
				<verse number="21">Добро је не јести меса, не пити вина и не чинити оно на што се твој брат спотиче.</verse>
				<verse number="22">Веру што је имаш, имај је за себе пред Богом! Благо ономе који не осуђује себе за оно што нађе за добро!</verse>
				<verse number="23">А који сумња, осуђен је ако једе, јер не чини по вери: а што год није по вери, грех је.</verse>
			</chapter>
			<chapter number="15">
				<verse number="1">Ми јаки дужни смо слабости слабих носити, и не себи угађати.</verse>
				<verse number="2">Сваки од нас ближњему да угађа на добро, за напредак.</verse>
				<verse number="3">Јер и Христос не угоди себи, него, као што је написано: "Ружења оних који руже тебе, падоше на ме".</verse>
				<verse number="4">Јер, што се напред написа, за наш се наук написа, да наду имамо стрпљивошћу и утехом писма.</verse>
				<verse number="5">А Бог, који даје стрпљивост и утеху, да вам да да сложно мислите по вољи Христа Исуса,</verse>
				<verse number="6">Да једнодушно једним устима славите Бога и Оца Господа нашег Исуса Христа.</verse>
				<verse number="7">Зато примајте један другога, као што и Христос прими вас на славу Божју!</verse>
				<verse number="8">Мислим, наиме: Христос је био слуга обрезаних истине ради Божје, да утврди оцевима дана обећања,</verse>
				<verse number="9">а незнабошци славе Бога за милост, као што стоји написано: "Зато ћу те славити међу незнабошцима и певаћу име твоје".</verse>
				<verse number="10">И опет говори (писмо): "Веселите се, незнабошци, с народом његовим!"</verse>
				<verse number="11">И опет: "Хвалите Господа сви незнабошци, и нека га славе сви народи!"</verse>
				<verse number="12">И опет Исаија говори: "Доћи ће изданак Јесејев и који устаје да влада над незнабошцима, у њега ће се уздати незнабошци".</verse>
				<verse number="13">А Бог, који даје наду, да вас испуни сваке радости и мира у вери, да силом Духа светога имате изобиље у нади.</verse>
				<verse number="14">А ја сам и сам уверен за вас, браћо моја, да сте и сами пуни доброте, напуњени свакога знања, кадри и један другога научити.</verse>
				<verse number="15">На неким местима писах вам слободније, (али само) да вам опет напоменем, по благодати која ми је дана од Бога,</verse>
				<verse number="16">да будем слуга Христа Исуса за незнабошце, који као свештеник служи еванђељу Божјем, да буду незнабошци принос угодан (и) освећен Духом светим.</verse>
				<verse number="17">Могу се, дакле, у Христу Исусу хвалити пред Богом.</verse>
				<verse number="18">Јер се нећу усудити да кажем што што није Христос учинио кроз мене ради послушности незнабожаца, речју и делом,</verse>
				<verse number="19">силом знака и чудеса, силом Духа светога: тако да сам од Јерусалима и наоколо па све до Илирика напунио еванђељем о Христу.</verse>
				<verse number="20">Али сам се старао да не проповедам онде где је Христос већ познат био, да не бих зидао на туђем темељу,</verse>
				<verse number="21">него, као што стоји написано: "Видеће (га) они којима није јављено за њега, и који нису чули, разумеће (га) ".</verse>
				<verse number="22">То ме и задржи много пута да не дођем к вама.</verse>
				<verse number="23">А сад, не имајући више места у овим крајевима, а имајући од много година жељу да дођем к вама,</verse>
				<verse number="24">(доћи ћу вам) кад пођем у Шпанију. Јер се надам да ћу вас успут видети и да ћете ме ви отпратити онамо кад се најпре неколико наситим вас.</verse>
				<verse number="25">А сад идем у Јерусалим да послужим светима:</verse>
				<verse number="26">јер Македонија и Ахаја одлучише да скупе неку помоћ за сиромахе свете који живе у Јерусалиму.</verse>
				<verse number="27">Они одлучише, а и дужни су им. Јер, кад незнабошци добише део у њихову духовном имању, дужни су и они њих својим земаљским имањем помоћи.</verse>
				<verse number="28">Кад, дакле, свршим ово и предам им овај плод, поћи ћу преко вас у Шпанију.</verse>
				<verse number="29">А знам да ћу, кад дођем к вама, доћи с обилним благословом Христовим.</verse>
				<verse number="30">Али вас молим, браћо, Господом нашим Исусом Христом и љубављу Духа, да ми помогнете у борби молећи се Богу за ме,</verse>
				<verse number="31">да се избавим од неверних у Јудеји и да моја служба за Јерусалим буде по вољи светима,</verse>
				<verse number="32">па да вам, по Божјој вољи, с радошћу дођем и одморим се код вас.</verse>
				<verse number="33">Бог мира нека је са свима вама! Амин.</verse>
			</chapter>
			<chapter number="16">
				<verse number="1">Препоручујем вам Фиву, сестру нашу, која је у служби код цркве у Кенхреји,</verse>
				<verse number="2">да је примите у Господу, као што приликује светима, и да јој будете у помоћи у свакој ствари коју од вас затреба: јер је и она многима помогла, па и самоме мени.</verse>
				<verse number="3">Поздравите Приску и Акилу, помоћнике моје у Христу Исусу,</verse>
				<verse number="4">који за живот мој вратове своје положише, којима не захваљујем само ја, него и све цркве незнабожачке,</verse>
				<verse number="5">и (поздравите и) њихову домаћу цркву. Поздравите мога милога Епенета, који је првенац Азије за Христа.</verse>
				<verse number="6">Поздравите Марију, која се много трудила за вас.</verse>
				<verse number="7">Поздравите Андроника и Јунија, моје рођаке и другаре у сужањству, који су знаменити међу апостолима, који су и пре мене постали хришћани.</verse>
				<verse number="8">Поздравите мога у Господу милога Амплиата.</verse>
				<verse number="9">Поздравите Урбана, помоћника нашега у Христу, и мога милога Стахија.</verse>
				<verse number="10">Поздравите Апела, окушанога у Христу. Поздравите оне од Аристовулових.</verse>
				<verse number="11">Поздравите Иродиона, рођака мога. Поздравите домаће Наркисове који су хришћани.</verse>
				<verse number="12">Поздравите Трифену и Трифосу, које се труде у Господу. Поздравите милу Персиду, која се много трудила у Господу.</verse>
				<verse number="13">Поздравите Руфа, избранога у Господу, и матер његову и моју.</verse>
				<verse number="14">Поздравите Асинкрита, Флегонта, Ерма, Патрова, Ермија и браћу која су с њима.</verse>
				<verse number="15">Поздравите Филолога и Јулију, Ниреја, и сестру његову, и Олимпа, и све свете који су с њима.</verse>
				<verse number="16">Поздравите један другога целивом светим. Поздрављају вас се цркве Христове.</verse>
				<verse number="17">Молим вас, пак, браћо, да пазите на оне који чине раздоре и саблазни против науке коју ви научисте, и клоните их се!</verse>
				<verse number="18">Јер такови не служе Христу, Господу нашем, него своме трбуху, и благим и лепим речима заводе срца безазлених.</verse>
				<verse number="19">Јер се ваша послушност разгласи свуда: ви сте, дакле, моја радост, али хоћу да сте мудри за добро, а прости за зло.</verse>
				<verse number="20">А Бог мира сатрће брзо сотону под ногама вашим. Благодат Господа нашега Исуса с вама!</verse>
				<verse number="21">Поздравља вас Тимотеј, помоћник мој, и Лукије, Јасон и Сосипатар, рођаци моји.</verse>
				<verse number="22">Поздрављам вас у Господу ја, Тертије, који написах ову посланицу.</verse>
				<verse number="23">Поздравља вас Гај, домаћин мој и целе цркве. Поздравља вас Ераст, благајник градски, и брат кварт.</verse>
				<verse number="24">...</verse>
				<verse number="25">А ономе који вас може утврдити по еванђељу моме и проповеди о Исусу Христу, по откривењу тајне о којој се вековима није говорило,</verse>
				<verse number="26">а сад се јавила и кроз писма пророчка, по заповести вечнога Бога, ради послушања вере обзнанила свима народима -</verse>
				<verse number="27">јединоме мудроме Богу, кроз Исуса Христа, њему вечна слава! Амин.</verse>
			</chapter>
		</book>
		<book number="46">
			<chapter number="1">
				<verse number="1">Павле, по Божјој вољи позвани апостол Христа Исуса и брат Состен</verse>
				<verse number="2">цркви Божјој у Коринту, освећенима у Христу Исусу, позваним светима са свима који призивају име Господа нашег Исуса Христа на свакоме месту, њихову и нашем:</verse>
				<verse number="3">благодат вам и мир од Бога, Оца нашега, и Господа Исуса Христа!</verse>
				<verse number="4">Свагда захваљујем Богу за вас што вам је дана благодат Божја у Христу Исусу,</verse>
				<verse number="5">те се у свему обогатисте у њему, у свакој речи и сваком знању,</verse>
				<verse number="6">као што се сведочанство Христово утврди међу вама,</verse>
				<verse number="7">тако да немате недостатка ни у једноме дару и чекате откривења Господа нашег Исуса Христа,</verse>
				<verse number="8">који ће вас и утврдити до самога краја, да будете прави на дан Господа нашег Исуса Христа.</verse>
				<verse number="9">Веран је Бог који вас је позвао у заједницу Сина свога, Исуса Христа, Господа нашега.</verse>
				<verse number="10">Али вас молим, браћо, именом Господа нашег Исуса Христа, да сви једно говорите и да се не делите, него да будете утврђени у једном разуму и у једној мисли.</verse>
				<verse number="11">Јер сам чуо за вас, браћо моја, од Хлојиних домаћих, да су свађе међу вама.</verse>
				<verse number="12">Мислим то, да сваки од вас говори: "Ја сам Павлов", "Ја сам Аполов", "Ја сам Кифин", "Ја сам Христов".</verse>
				<verse number="13">Еда ли се Христос разделио? Еда ли се Павле разапе за вас? или се у име Павлово крстисте -</verse>
				<verse number="14">Хвала (Богу) што ниједнога од вас не крстих осим Криспа и Гаја,</verse>
				<verse number="15">да не рече ко да сте у моје име крштени.</verse>
				<verse number="16">А крстих и Стефанин дом; даље не знам јесам ли кога другога крстио.</verse>
				<verse number="17">Јер ме Христос не посла да крстим, него да проповедам еванђеље, (и то) не премудрим речима, да не изгуби силу крст Христов.</verse>
				<verse number="18">Јер је реч о крсту онима који пропадају лудост, а нама који се спасавамо, сила Божја.</verse>
				<verse number="19">Јер је написано: "Уништићу мудрост мудрих, и разум разумних одбацићу".</verse>
				<verse number="20">Где је мудри? Где књижевник? Где препирач овога света? Не претвори ли Бог мудрост овога света у лудост?</verse>
				<verse number="21">Како, наиме, свет својом мудрошћу није познао Бога у Божјој мудрости, била је Божја воља, да лудом проповеђу спасе оне који верују.</verse>
				<verse number="22">Јудеји ишту знаке, Грци траже мудрости,</verse>
				<verse number="23">а ми проповедамо Христа распетога: Јудејима саблазан, незнабошцима безумље,</verse>
				<verse number="24">а позванима, Јудејима и Грцима, Христа, Божју силу и Божју мудрост.</verse>
				<verse number="25">Јер је лудост Божја мудрија од људи, а слабост је Божја јача од људи.</verse>
				<verse number="26">Та погледајте, браћо, ко је код вас позван (да се спасе): нема ту много мудрих по људском мишљењу, нема много силних, нема много племенитих.</verse>
				<verse number="27">Не, него што је лудо на свету, то изабра Бог, да посрами мудре, и што је слабо на свету, то изабра Бог, да посрами јако,</verse>
				<verse number="28">и што је просто на свету и презрено изабра Бог, што није ништа, да уништи оно што јест нешто,</verse>
				<verse number="29">да се нико не похвали пред Богом.</verse>
				<verse number="30">А од њега сте ви у Христу Исусу, који нам поста мудрост од Бога, праведност, освећење и избављење,</verse>
				<verse number="31">да (буде) као што стоји написано: "Ко се хвали, Господом да се хвали!"</verse>
			</chapter>
			<chapter number="2">
				<verse number="1">Па и ја, кад дођох к вама, браћо, не дођох с високом речју или мудрошћу, да вам проповедам сведочанство Божје.</verse>
				<verse number="2">Јер сам одлу чио био да међу вама знам само Исуса Христа, и то распетога.</verse>
				<verse number="3">И ја дођох к вама слаб, са страхом и с трепетом великим,</verse>
				<verse number="4">и реч моја и проповед моја не беше у наговорљивим речима (људске) мудрости, него у показивању Духа и силе,</verse>
				<verse number="5">да темељ вери вашој не буде мудрост људска, него сила Божја.</verse>
				<verse number="6">А мудрост говоримо међу савршенима; али не мудрост овога света или владара овога света који пролазе,</verse>
				<verse number="7">него говоримо Божју тајну, сакривену мудрост, коју је Бог пре сваког времена одредио за славу нашу.</verse>
				<verse number="8">Ове ниједан од владара овога света није познао; јер да су је познали, неби Господа славе разапели.</verse>
				<verse number="9">Него (проповедамо), као што је написано: "Што око не виде и ухо не чу и у срце људско не дође, што уготови Бог онима који га љубе".</verse>
				<verse number="10">А нама је Бог открио Духом; јер Дух све испитује, и дубине Божје.</verse>
				<verse number="11">Јер ко од људи зна шта је у човеку осим духа човекова који је у њему? Тако и у Богу што је, нико не зна осим Духа Божјега.</verse>
				<verse number="12">А ми нисмо примили духа овога света, него Духа који је из Бога, да би знали шта нам је даровано од Бога.</verse>
				<verse number="13">Па то и говорим, (али) не речима наученим од људске мудрости, него наученим од Духа, тумачећи духовно духовним људима.</verse>
				<verse number="14">Обичан човек не прима што је од Духа Божјега, јер му се чини лудост, и не може да разуме то, јер се на духовни начин испитује.</verse>
				<verse number="15">Духовни, пак, (човек) испитује све, а њега самога не испитује нико.</verse>
				<verse number="16">Јер ко позна ум Господњи да га поучи? А ми имамо ум Христов.</verse>
			</chapter>
			<chapter number="3">
				<verse number="1">И ја, браћо, не могох с вама говорити као с духовним људима, него само као с обичним људима, као с децом у Христу.</verse>
				<verse number="2">Млеком вас напојих, не чврстом храном, јер (ову) још нисте могли (поднети). А ни сад још не можете,</verse>
				<verse number="3">јер сте још обични људи. Јер где је међу вама завист и свађа, нисте ли обични људи и не живите ли као обични људи?</verse>
				<verse number="4">Јер кад ко говори: "Ја сам Павлов", а други: "Ја сам Аполов", нисте ли обични људи?</verse>
				<verse number="5">Шта је Аполо? Шта је Павле? Слуге кроз које сте поверовали, и то сваки како му је Господ дао:</verse>
				<verse number="6">ја посадих, Аполо зали, али Бог даде те узрасте.</verse>
				<verse number="7">Тако нити је онај што који сади, ни онај који залива, него (само) Бог који даје те расте.</verse>
				<verse number="8">А онај који сади и онај који залива једно су, и сваки ће примити своју плату по своме труду.</verse>
				<verse number="9">Јер ми смо помагачи Богу, а ви сте Божја њива, Божја грађевина.</verse>
				<verse number="10">По благодати Божјој која ми је дана, ја као мудар неимар поствих темељ, а други зида даље: али сваки нека пази како зида даље!</verse>
				<verse number="11">Јер темеља другога нико не може поставити осим онога који је постављен, а то је Исус Христос.</verse>
				<verse number="12">Ако ли ко зида на овоме темељу злато, сребро, драго камење, дрва, сено, сламу -</verse>
				<verse number="13">свакога ће дело изиђи на видело. Показаће (судни) дан, јер ће се у огњу открити, и какво је чије дело, показаће огањ.</verse>
				<verse number="14">Ако чије дело што га је назидао, остане, примиће плату;</verse>
				<verse number="15">ако чије дело изгори, биће кажњен, али сам ће се спасти, но тако као кроз огањ.</verse>
				<verse number="16">Зар не знате да сте храм Божји и да Дух Божји живи у вама?</verse>
				<verse number="17">Ако ко квари храм Божји, поквариће њега Бог; јер је храм Божји свет - а то сте ви!</verse>
				<verse number="18">Нико нека се не вара: ако ко међу вама мисли да је мудар на овоме свету, нека буде луд, да би био мудар!</verse>
				<verse number="19">Јер је мудрост овога света лудост пред Богом. Јер стоји написано: "Који хвата мудре у њихову лукавству"</verse>
				<verse number="20">и "Господ зна мисли мудрих да су ништа".</verse>
				<verse number="21">Зато нико нека се не хвали човеком, јер је све ваше.</verse>
				<verse number="22">Павле, Аполо, Кифа, свет, живот и смрт, садашње и будуће, све је ваше,</verse>
				<verse number="23">а ви сте Христови, а Христос Божји.</verse>
			</chapter>
			<chapter number="4">
				<verse number="1">Тако да нас држе људи за слуге Христове и управитеље тајна Божјих.</verse>
				<verse number="2">А од управитеља се тражи да се нађу верни.</verse>
				<verse number="3">А ја нимало не марим што ме ви судите или човечји (судни) дан; а ни сам себе не судим.</verse>
				<verse number="4">Јер не знам да сам што крив; но зато (још) нисам оправдан. Онај који ме суди, Господ је.</verse>
				<verse number="5">Зато не судите ништа пре времена, док не дође Господ, који ће осветлити што је сакривено у тами и открити намере срдачне: и тада ће сваки своју похвалу добити од Бога.</verse>
				<verse number="6">А ово, браћо, рекох за себе и Апола вас ради, да се од нас научите: "Не више него што је написано!", да се не би кога ради надимали један на другога.</verse>
				<verse number="7">Јер ко ти каже да си бољи? Шта ли имаш што ниси примио? А кад си примио, што се хвалиш као да ниси примио?</verse>
				<verse number="8">Већ сте сити, већ сте богати, без нас царујете! О да бисте царовали, да би и ми с вама царовали!</verse>
				<verse number="9">Јер мислим да Бог нас апостоле последње постави, као оне који су на смрт осуђени, јер постасмо за гледање свету, анђелима и људима.</verse>
				<verse number="10">Ми смо будале Христа ради, а ви сте мудри у Христу; ми слаби, а ви јаки; ви славни, а ми срамотни.</verse>
				<verse number="11">До овога часа гладујемо, трпимо жеђ и голотињу, туку нас, потуцамо се</verse>
				<verse number="12">и трудимо се радећи својим рукама. Кад нас руже, благосиљамо; кад нас гоне, трпимо;</verse>
				<verse number="13">кад нас псују, тешимо; постасмо сметлиште света, измет свију све до сад.</verse>
				<verse number="14">Не пишем ово да вас посрамим, него вас учим као своју милу децу.</verse>
				<verse number="15">Јер ако имате и хиљаду учитеља у Христу, али немате много отаца: јер вас (само) ја у Христу Исусу родих еванђељем.</verse>
				<verse number="16">Молим вас, дакле, угледајте се на мене.</verse>
				<verse number="17">Баш зато вам послах Тимотеја, који ми је мили и верни син у Господу. Он ће вам напоменути моју хришћанску науку, као што свуда, у свакој цркви учим.</verse>
				<verse number="18">Неки су се надули као да ја нећу доћи к вама.</verse>
				<verse number="19">Али ћу вам доћи скоро, ако Господ да, и (онда) нећу питати за речи оних који су се надули, него за њихову силу.</verse>
				<verse number="20">Јер царство Божје није у речима, него у сили.</verse>
				<verse number="21">Шта хоћете? Да дођем к вама с палицом или с љубављу и духом кротости?!</verse>
			</chapter>
			<chapter number="5">
				<verse number="1">Врло се гласи да је блуд међу вама, и то такав блуд каквога нема ни међу незнабошцима, да некакав живи са женом очином!</verse>
				<verse number="2">И ви сте надувени, место да сте се ожалостили, да се уклони између вас тај који је то дело учинио!</verse>
				<verse number="3">Јер сам ја, који ако нисам код вас телом, али духом сам тамо, већ пресудио као да сам тамо, да се тај који је то учинио,</verse>
				<verse number="4">у име Господа Исуса, кад се саберете ви и мој дух са силом Господа нашега Исуса,</verse>
				<verse number="5">да се тај човек преда сотони на пропаст тела, да би се спасао дух у дан Господњи.</verse>
				<verse number="6">Није добра хвала ваша. Не знате ли да мало квасца све тесто укисели?</verse>
				<verse number="7">Очистите стари квасац, да будете ново тесто, као што сте (заиста) бесквасни: јер се пасха наша закла, (наиме) Христос.</verse>
				<verse number="8">Зато да празнујемо (пасху) не са старим квасцем, с квасцем злоће и неваљалства, него с бесквасним (хлебовима) чистоте и истине!</verse>
				<verse number="9">Писах вам у посланици да се не мешате с блудницима;</verse>
				<verse number="10">(али) не уопште с блудницима овога света или с грабљивцима и лупежима или идолопоклницима, јер би онда морали отићи са света.</verse>
				<verse number="11">А сад вам пишем да се не мешате (с њим) ако је који који се брат зове, блудник, грабљивац, идолопоклоник, опадач, пијаница или лупеж: с таким човеком да ни не једете.</verse>
				<verse number="12">Јер што да ја судим оне који су напољу? Зар не судите ви оне који су унутра?</verse>
				<verse number="13">А оне који су напољу, судиће Бог. Уклоните злога између себе!</verse>
			</chapter>
			<chapter number="6">
				<verse number="1">Сме ли (,заиста,) који од вас, кад има парницу с другим братом, да иде на суд неправеднима, а не светима?</verse>
				<verse number="2">Зар не знате да ће свети свету судити? Кад ћете, дакле, ви свету судити, нисте ли вредни судити у најситнијим парницама?</verse>
				<verse number="3">не знате ли да ћемо анђелима судити, а камо ли у обичним стварима -</verse>
				<verse number="4">Кад, дакле, имате обичне парнице, узимате за судије оне који у цркви не броји нико ни у што?</verse>
				<verse number="5">На срамоту вашу говорим ово. Зар заиста нема међу вама ниједнога мудрога који би могао расудити међу браћом својом?</verse>
				<verse number="6">Него се брат с братом суди, и то пред невернима"</verse>
				<verse number="7">и то је већ срамно за вас да имате парбе међу собом! Зашто радије не трпите неправду? Зашто радије не трпите штету?</verse>
				<verse number="8">него ви (сами) чините неправду и штету, па још браћи!</verse>
				<verse number="9">Или не знате да неправедници неће наследити царства Божјег - Не варајте се: ни блудници, ни идолопоклоници, не прељубочиници, ни мекушци, ни педерасти,</verse>
				<verse number="10">ни лупежи, ни грабљивци, ни пијанице, не опадачи, ни разбојници, неће наследити царства Божјег!</verse>
				<verse number="11">И овакови сте били неки. Али сте се опрали, посветили, оправдали именом Господа Исуса Христа и Духом Бога нашега.</verse>
				<verse number="12">"Све ми је слободно", али није све на корист. "Све ми је слободно", али нећу да што овлада мноме!</verse>
				<verse number="13">Јела су за трбух и трбух за јела: Бог ће и једно и друго уништити. Али тело није за блуд, него за Господа, и Господ за тело:</verse>
				<verse number="14">Бог је подигао Господа, па ће подићи и нас силом својом.</verse>
				<verse number="15">Не знате ли да су телеса ваша уди Христови? Хоћу ли, дакле, узети уде Христове и од њих начинити уде блудничине? Божје сачувај!</verse>
				<verse number="16">Или не знате да ко се с блудницом свеже једно је тело (с њом)? Јер, рече, "биће двоје једно тело".</verse>
				<verse number="17">А ко се Господа држи, један је дух (с њим).</verse>
				<verse number="18">Бежите од блуда! Сваки грех који човек чини, осим тела је; а блудник греши своме телу.</verse>
				<verse number="19">Или не знате да је тело ваше храм светога Духа који живи у вама, кога имате од Бога, и да више нисте своји?</verse>
				<verse number="20">Јер сте купљени скупо. Прославите, дакле, Бога телом својим!</verse>
			</chapter>
			<chapter number="7">
				<verse number="1">А за оно што ми писасте: добро је човеку да се не дохвата жене.</verse>
				<verse number="2">Али због блуда сваки да има своју жену и свака жена да има свога мужа.</verse>
				<verse number="3">Муж да чини жени што јој је дужан, а тако и жена мужу.</verse>
				<verse number="4">Жена није господар од свога тела, него муж; а тако и муж није господар од свога тела, него жена.</verse>
				<verse number="5">Не забрањујте се једно од другога, већ ако у договору за (кратко) време, да се молите Богу и онда опет да се састанете, да вас сотона не искуша вашим неуздржањем.</verse>
				<verse number="6">Али ово говорим као допуштење, а не као заповест.</verse>
				<verse number="7">Јер ја бих хтео да сви људи буду као и ја - али сваки има свој дар од Бога, овај овако, онај онако.</verse>
				<verse number="8">А неожењима и удовицама велим: добро им је ако остану као и ја што сам.</verse>
				<verse number="9">Ако ли не могу да се уздрже, нека се жене и удају; јер је боље женити се и удавати се него ли упаљивати се.</verse>
				<verse number="10">А ожењенима и удатим женама заповедам не ја, него Господ, да се жена од мужа не раздваја,</verse>
				<verse number="11">- ако ли се ипак раздвоји, да се више не удаје, или да се помири са својим мужем, - и муж да не пушћа жене.</verse>
				<verse number="12">А осталима говорим ја, не Господ: Ако који брат има жену која не верује, и она хоће да живи с њим, да је не отпушта.</verse>
				<verse number="13">И жена која има мужа који не верује, и он хоће да живи с њом, да не отпушта мужа.</verse>
				<verse number="14">Јер се посветио муж који не верује, женом, и посветила се жена која не верује, братом: јер би, иначе, деца ваша била нечиста - а сад су света.</verse>
				<verse number="15">Ако ли се онај који не верује раздваја, нека се раздвоји; у том случају брат или сестра нису везани, јер вас је на мир позвао Бог.</verse>
				<verse number="16">Јер шта знаш, жено, хоћеш ли мужа спасти? Или шта знаш, мужу, хоћеш ли жену спасти?</verse>
				<verse number="17">Само нека сваки живи онако како му је дао Господ, како га је позвао Бог. И тако заповедам по свим црквама.</verse>
				<verse number="18">Је ли ко позван обрезан, нека се не гради необрезан; је ли ко позван необрезан, нека се не обрезује.</verse>
				<verse number="19">Обрезање је ништа, и необрезање је ништа, него (главно је) држање заповести Божјих.</verse>
				<verse number="20">Сваки нека остане како је позван.</verse>
				<verse number="21">Јеси ли позван као роб? Не брини се! Него, ако и можеш свој бити, радије остани роб.</verse>
				<verse number="22">Јер који је као роб позван у Господу, слободњак је Господњи; тако и који је позван као слободњак, роб је Христов.</verse>
				<verse number="23">Скупо сте купљени, не будите робови људима!</verse>
				<verse number="24">Сваки, браћо, нека остане пред Богом у ономе у чему је позван.</verse>
				<verse number="25">A за девојке немам заповести Господње, него казујем своје мишљење као човек који је милошћу Господњом веран.</verse>
				<verse number="26">Мислим, дакле, да је ово добро због садашње невоље, да је добро човеку тако бити.</verse>
				<verse number="27">Јеси ли се привезао за жену? Не тражи да се раздрешиш! Јеси ли се одрешио од жене? Не тражи жене!</verse>
				<verse number="28">Али ако се и ожениш, ниси згрешио, и девојка ако се уда, није згрешила: али ће такови имати телесне невоље, а ја бих да вас сачувам од тога.</verse>
				<verse number="29">Али ово вам кажем, браћо: време је кратко: да даље и они који имају жене, буду као да их немају;</verse>
				<verse number="30">и који плачу, као да не плачу; и који се радују, као да се не радују; и који купу ју, као да ништа немају;</verse>
				<verse number="31">и који овај свет употребљавају, као да га не употребљавају: јер пролази обличје овога света!</verse>
				<verse number="32">А ја хоћу да сте ви безбрижни. Ко је неожењен, брине се за Господње, како ће угодити Господу,</verse>
				<verse number="33">а који је ожењен, брине се за светско, како ће угодити жени,</verse>
				<verse number="34">и (тако) је подељен. неудата жена и девојка брине се за Господње, да буде света и телом и духом; а која је удата, брине се за светско, како ће угодити мужу.</verse>
				<verse number="35">А ово говорим на корист вама самима, не да вам наметнем замку на врат, него да без сметње часно и верно служите Господу.</verse>
				<verse number="36">Ако ли, пак, ко мисли да срамоти своју девојку ако је презрела, и не може друкчије да буде, нека чини шта хоће. Не греши, нека се удају!</verse>
				<verse number="37">А који стоји тврдо у срцу своме и нема невоље, а има власт над својом вољом, и ово је одлучио у своме срцу, да сачува своју девојку (као девојку), добро чини.</verse>
				<verse number="38">Тако онај који удаје своју девојку, добро чини, али који не удаје, боље чини.</verse>
				<verse number="39">Жена је привезана док јој је муж жив; а ако јој умре муж, слободна је за кога хоће да се уда, само у Господу.</verse>
				<verse number="40">Али је блаженија ако остане тако, по моме мишљењу: али мислим да и ја имам Духа Божјег.</verse>
			</chapter>
			<chapter number="8">
				<verse number="1">А за месо жртвовано идолима знамо да сви имамо знање. Знање надима, а љубав зида.</verse>
				<verse number="2">Ако ко мисли да зна што, још не зна као што би требало знати.</verse>
				<verse number="3">А ако ко љуби Бога, тога је Бог познао.</verse>
				<verse number="4">А за једење меса жртвованог идолима знамо да нема идола на свету и да нема другога Бога осим једнога.</verse>
				<verse number="5">Јер, ако и има богова по инему, било на небу, било на земљи, као што (заиста) има много богова, и много Господа,</verse>
				<verse number="6">али ми имамо само једнога Бога, Оца, од кога је све и за кога смо ми створени, и једнога Господа, Исуса Христа, кроз кога је све и ми кроз њега.</verse>
				<verse number="7">Али немају сви ово знање. Неки, наиме, по старој навици на идоле, једу (месо) као месо жртвовано идолима, и њихова слаба савест прља се.</verse>
				<verse number="8">Али јело нас неће поставити пред Бога. нити смо у губитку ако не једемо, нити смо у добитку ако једемо.</verse>
				<verse number="9">Али се чувајте да како ова слобода ваша не постане спотицање слабима!</verse>
				<verse number="10">Јер ако тебе, који знаш, види ко у идолском храму за трпезом, неће ли се његов савест, зато што је он слаб, "оснажити" да једе месо жртвовано идолима?</verse>
				<verse number="11">И с твог знања пропада слаби, брат, за кога је Христос умро!</verse>
				<verse number="12">И кад се тако грешите о браћу и бијете њихову слабу савест, о Христа се грешите.</verse>
				<verse number="13">Зато, ако јело саблажњава брата мога, нећу јести меса до века, да не саблазним брата свога.</verse>
			</chapter>
			<chapter number="9">
				<verse number="1">Нисам ли слободан? Нисам ли апостол? Нисам ли видео Исуса, Господа нашега - Нисте ли видело моје у Господу?</verse>
				<verse number="2">Ако другима и нисам апостол, али вама јесам. Јер сте ви печат мога апостолстава у Господу.</verse>
				<verse number="3">То је мој одговор онима који ме оптужују.</verse>
				<verse number="4">Зар немамо власти јести и пити?</verse>
				<verse number="5">Зар немамо власти једну сестру као жену водити, као и остали апостоли, браћа Господња и Кифа?</verse>
				<verse number="6">Или само ја и Варнава немамо власти не радити?</verse>
				<verse number="7">Ко војује кад о своме трошку? Ко сади виноград и не једе од рода његова? Или ко пасе стадо и не једе од млека стада?</verse>
				<verse number="8">Је ли ово само људска реч, или зар не говори ово и закон?</verse>
				<verse number="9">У Мојсијеву закону написано је. "Да не завежеш уста волу који врше". Брине ли се Бог за волове?</verse>
				<verse number="10">Или говори баш за нас? За нас се написа, да орач треба с надом да оре, и који врше, с надом да ће добити свој део.</verse>
				<verse number="11">Кад ми вама сејасмо духовно, је ли онда што велико ако ми жањемо ваше телесно?</verse>
				<verse number="12">Кад други добијају од онога што је ваше, зашто не пре ми? Али не учинисмо по власти овој, него трпимо све, да не учинимо какве сметње еванђељу о Христу.</verse>
				<verse number="13">Не знате ли да они који врше свету службу у храму, од храма се хране, и који олтару служе, с олтаром деле?</verse>
				<verse number="14">Тако и Господ заповеди проповедницима еванђеља; да од еванђеља живе.</verse>
				<verse number="15">Али ја то ниједно нисам учинио. И не пишем ово да ми тако буде, јер бих волео умрети него - славу моју нико неће уништити!</verse>
				<verse number="16">Јер, ако проповедам еванђеље, нема ни хвале; јер морам то да чиним; и тешко мени ако не проповедам еванђеља!</verse>
				<verse number="17">Само ако ово чиним од своје воље, имам плату; наче ми је (само) служба поверена.</verse>
				<verse number="18">Каква ми је, дакле, плата? Да проповедам еванђеље без плате, да не чиним по својој вољи у проповедању еванђеља.</verse>
				<verse number="19">Иако сам слободан од свију, свима себе учиних слугом, да већину придобијем.</verse>
				<verse number="20">Тако сам Јудејима био као Јудејин, да Јудеје придобијем; онима који су под законом, био сам као под законом, премда ја нисам под законом, да придобијем оне који су под законом;</verse>
				<verse number="21">онима који су без закона, био сам као без закона, премда нисам без закона Божјег, него сам у закону Христову, да придобијем оне који су без закона.</verse>
				<verse number="22">Слабима био сам слаб, да слабе придобијем; свима сам био све, да свакако неке спасем.</verse>
				<verse number="23">А све (ово) чиним за еванђеље, да бих имао део у њему.</verse>
				<verse number="24">Не знате ли да они који трче на тркалишту, сви трче, али само један добије награду? Тако трчите да (је) добијете!</verse>
				<verse number="25">Али сваки који се бори, од свега се уздржава; они, да добију распадљив венац, а ми нераспадљив.</verse>
				<verse number="26">Ја, дакле, тако трчим, не као у маглу, тако се борим песницом, не као онај који бије ветар;</verse>
				<verse number="27">него мучим тело своје и покоравам га, да не бих како ја, који сам другима проповедао, сам рђав испао.</verse>
			</chapter>
			<chapter number="10">
				<verse number="1">Хоћу да знате, браћо, да оцеви наши сви под облаком беху, и сви кроз море прођоше,</verse>
				<verse number="2">и сви се (тако) у Мојсија крстише у облаку и у мору,</verse>
				<verse number="3">и сви једно духовно јело једоше,</verse>
				<verse number="4">и сви једно духовно пиће пише: пијаху, наиме, из духовне стене која иђаше за њима, а та стена беше Христос.</verse>
				<verse number="5">Али већини од њих ипак не беше по Божјој вољи, јер беше побијена у пустињи.</verse>
				<verse number="6">А ово се догодило за пример нама, да не желимо зла, као што су они желели.</verse>
				<verse number="7">Нити будите идолопоклоници, као неки од њих, као што стоји написано: "Седе народ да једе и да пије, и усташе да играју".</verse>
				<verse number="8">Нити будимо блудници, као што су неки од њих били, и паде их у један дан двадесет и три хиљаде!</verse>
				<verse number="9">Нити да кушамо Господа, као што су неки од њих кушали, и изгибоше од змија!</verse>
				<verse number="10">Нити вичите (на Бога), као што су неки од њих викали, и изгибоше од онога који убија!</verse>
				<verse number="11">А ово се њима догађаше као пример, а написа се за науку нама, на које су дошли крајеви времена.</verse>
				<verse number="12">Зато, који мисли да стоји, нека се чува да не падне.</verse>
				<verse number="13">Снашло вас је само човечје кушање. Али Бог је веран, који вас неће пустити да се кушате већма него што можете, него ће учинити с кушањем и излаз, да би га могли поднети.</verse>
				<verse number="14">Зато, љубазни моји, бегајте од идолопоклонства!</verse>
				<verse number="15">Као мудрима говорим: судите сами о овоме што говорим.</verse>
				<verse number="16">Чаша благослова коју благосиљамо, није ли заједница крви Христове? Хлеб који ломимо, није ли заједница тела Христова?</verse>
				<verse number="17">Јер смо један хлеб, једно тело ми многи, јер сви од једнога хлеба једемо.</verse>
				<verse number="18">Гледајте замаљског Израиља: који једу жртве, нису ли заједничари жртвеника?</verse>
				<verse number="19">Шта, дакле, хоћу да кажем? Да је месо жртвовано идолима што? Или да је идол што?</verse>
				<verse number="20">(Не), него да они то што жртвују, демонима жртвују, а не Богу. А ја нећу да ви будете заједничари с демонима.</verse>
				<verse number="21">Не можете пити чаше Господње и чаше демонске; не можете седети за трпезом Господњом и за трпезом демонском.</verse>
				<verse number="22">Или да ражљутимо Господа? Јесмо ли јачи од њега?</verse>
				<verse number="23">"Све је слободно", али није све на корист, "све је слободно", али све не зида.</verse>
				<verse number="24">Нико да не гледа што је његово, него што је другога!</verse>
				<verse number="25">Све што се продаје на тргу, једите, и ништа не испитујте савести ради,</verse>
				<verse number="26">јер "Господња је земља и све што је на њој".</verse>
				<verse number="27">Ако ли вас ко од неверника позове, и хоћете да идете, једите све што се пред вас донесе и не испитујте ништа савести ради.</verse>
				<verse number="28">Ако ли вам, пак, ко рече. "Ово је идолска жртва", онда не једите због онога који вам каза и због савести:</verse>
				<verse number="29">али не мислим твоју савест, него другога. Јер зашто да моју слободу суди туђа савест.</verse>
				<verse number="30">Ако ја са захвалношћу уживам, зашто да се хули на мене за оно за што ја захваљујем (Богу)?</verse>
				<verse number="31">Ако, дакле, једете, ако ли пијете, ако ли друго што чините, све на славу Божју чините!</verse>
				<verse number="32">Не будите на саблазан ни Јудејима, ни Грцима, ни цркви Божјој,</verse>
				<verse number="33">као што и ја у свачему свима угађам, не тражећи своје користи, него многих, да се спасу.</verse>
			</chapter>
			<chapter number="11">
				<verse number="1">Угледајте се на мене, као што се ја на Христа!</verse>
				<verse number="2">Хвалим вас, пак, што ме се у свему сећате и држите заповести као што вам их предадох.</verse>
				<verse number="3">Али хоћу да знате, да је свакоме човеку глава Христос, а човек је глава жени, а Бог је глава Христу.</verse>
				<verse number="4">Сваки човек који се с покривеном главом моли Богу или пророкује, срамоти главу своју.</verse>
				<verse number="5">И свака жена која се гологлава моли Богу или пророкује, срамоти главу своју; јер је једно и исто са ошишаном.</verse>
				<verse number="6">Јер, ако се жена не покрива, нека се (одмах) и шиша. Ако ли је, пак, ружно жени да се шиша или брије, (онда) нека се (и) покрива.</verse>
				<verse number="7">Човек не треба да покрива главе, јер је слика и слава Божја, а жена је слава човекова.</verse>
				<verse number="8">Јер није човек од жене, него жена од човека.</verse>
				<verse number="9">И није човек створен жене ради, него жена човека ради.</verse>
				<verse number="10">Зато жена треба да има знак власти на глави - због анђела.</verse>
				<verse number="11">Али у Господу нити је жена без човека што ни човек без жене:</verse>
				<verse number="12">јер, као што је жена од човека, тако се и човек рађа од жене; а све је од Бога.</verse>
				<verse number="13">Сами судите: је ли лепо да се жена гологлава моли Богу?</verse>
				<verse number="14">Не учи ли вас и сама природа, да је за човека срамота ако има дугачку косу,</verse>
				<verse number="15">а за жену је дика ако има дугачку косу? Јер јој је коса дана као покривало.</verse>
				<verse number="16">Ако ли, пак, ко хоће да се свађа, (нека зна): ми такога обичаја немамо, нити цркве Божје.</verse>
				<verse number="17">А кад ово наређујем, не могу вас хвалити, јер се не састајете на боље, него на горе.</verse>
				<verse number="18">Прво чујем да се делите кад се састајете, и нешто верујем од овог.</verse>
				<verse number="19">Јер се морате и делити, да се покажу они који су ваљани међу вама!</verse>
				<verse number="20">Кад се, дакле, скупите на једно место, не једе се вечера Господња.</verse>
				<verse number="21">Јер сваки одмах узме своју вечеру и једе, и (тако) један гладује, а други се опија.</verse>
				<verse number="22">Зар немате кућа да једете и пијете? Или презирете цркву Божју и срамотите оне који ништа немају? Шта да вам кажем? Хоћу ли вас похвалити? За то вас не хвалим.</verse>
				<verse number="23">Јер сам ја примио од Господа што сам вам и предао, да Господ Исус ону ноћ кад је издан, узе хлеб,</verse>
				<verse number="24">захвали Богу, изломи га и рече: "Ово је тело моје за вас. Ово чините мени за спомен!"</verse>
				<verse number="25">Тако и чашу по вечери, и рече: "Ова је чаша нови савез мојом крвљу. Ово чините, кад год (је) пијете, мени за спомен!"</verse>
				<verse number="26">Јер кад год једете овај хлеб и пијете чашу, смрт Господњу обзнањујете, док не дође.</verse>
				<verse number="27">Ко, дакле, недостојно једе хлеб или пије чашу Господњу, огрешиће се о тело и крв Господњу.</verse>
				<verse number="28">Нека човек испитује себе, и тако нека једе од хлеба и пије из чаше:</verse>
				<verse number="29">јер који (само) једе и пије, суд себи једе и пије, зато што не разликује тела (Господњег).</verse>
				<verse number="30">Зато су међу вама многи слаби и болесни, и доста их је умрло.</verse>
				<verse number="31">Кад би сами себе испитивали, не би нам се судило.</verse>
				<verse number="32">А кад нам суди Господ, кара нас, да се не осудимо са светом.</verse>
				<verse number="33">Зато, браћо моја, кад се састајете да једете, ишчекујте један другога.</verse>
				<verse number="34">Ако ли је ко гладан, нека једе код куће, да се не састајете на суд. Остало ћу наредити кад дођем.</verse>
			</chapter>
			<chapter number="12">
				<verse number="1">А казаћу вам, браћо, и за духовне дарове.</verse>
				<verse number="2">Знате да сте, кад сте били незнабошци, ишли к безгласним идолима како су вас водили.</verse>
				<verse number="3">Зато вам дајем на знање, да нико ко Духом Божјим говори, неће рећи: "Проклет био Исус", и нико не може рећи: "Господ је Исус", осим Духом светим.</verse>
				<verse number="4">Дарови су различни, али Дух је исти.</verse>
				<verse number="5">И различне су службе, али Господ је исти.</verse>
				<verse number="6">И различне су силе, али Бог је исти, који чини све у свима.</verse>
				<verse number="7">А у свакоме се појављује Дух на корист.</verse>
				<verse number="8">Једноме се, наиме, даје Духом реч мудрости, другоме реч знања истим Духом,</verse>
				<verse number="9">другоме вера истим Духом, другоме дар исцељивања једним Духом,</verse>
				<verse number="10">другоме да чини чудеса, другоме пророштво, другоме да разликује духове, другоме различни језици, другоме да тумачи језике:</verse>
				<verse number="11">а све ово чини један и исти Дух, који раздељује свакоме како хоће.</verse>
				<verse number="12">Јер, као што је тело једно и уде има многе, а сви уди тела, премда су многи, једно су тело, тако је и с Христом.</verse>
				<verse number="13">Јер смо се сви ми једним Духом крстили у једно тело, били Јудеји или Грци, робови или слободни. И сви смо се једним Духом напојили.</verse>
				<verse number="14">Јер и тело није један уд, него многи.</verse>
				<verse number="15">Ако рече нога: "Нисам рука, па нисам од тела", ипак је од тела.</verse>
				<verse number="16">И ако рече ухо: "Нисам око, па нисам од тела", ипак је од тела.</verse>
				<verse number="17">Кад би све тело било око, где би био слух? Кад би све било слух, где би било мирисање?</verse>
				<verse number="18">Али Бог постави све уде у телу како је хтео.</verse>
				<verse number="19">Кад би све било један уд, где би било тело!</verse>
				<verse number="20">Овако је много удова, а тело је једно.</verse>
				<verse number="21">Не може око рећи руци: "Не требаш ми", или опет глава ногама: "Не требате ми".</verse>
				<verse number="22">Не, него су баш они уди тела који се чине да су слабији, (нарочито) потребни,</verse>
				<verse number="23">и које (уде) на телу држимо за мање племените, те више поштујемо, и наши непристојни (уди) имају већу пристојност,</verse>
				<verse number="24">а наши пристојни (уди) не требају тога. Не, Бог сложи тело и мањем (уду) даде већу част,</verse>
				<verse number="25">да не буде неслоге у телу, него да се уди сложно брину један за другога.</verse>
				<verse number="26">И ако пати један уд, с њим пате сви уди; ако ли се један уд слави, с њим се радују сви уди.</verse>
				<verse number="27">А ви сте тело Христово и, сваки за себе, уди.</verse>
				<verse number="28">И једне постави Бог у цркви прво за апостоле, друго за пророке, треће за учитеље, затим (долазе) чудеса, па дарови исцељивања, помагања, управљања, различни језици.</verse>
				<verse number="29">Јесу ли сви апостоли? Јесу ли сви пророци? Јесу ли сви учитељи? Јесу ли сви чудотворци?</verse>
				<verse number="30">Имају ли сви дарове исцељивања? Говоре ли сви језике? Еда ли (их) сви тумаче?</verse>
				<verse number="31">Старајте се за веће дарове! И ја ћу вам показати још бољи пут.</verse>
			</chapter>
			<chapter number="13">
				<verse number="1">Ако језике човечје и анђелске говорим, а љубави немам, онда сам руда која звучи или кимвал који звечи.</verse>
				<verse number="2">И ако имам пророштво и знам све тајне и сва знања, и ако имам сву веру, да и горе премештам, а љубави немам, ништа сам.</verse>
				<verse number="3">И ако раздам све своје имање, и ако предам тело своје да се спали, а љубави, немам, ништа ми не помаже.</verse>
				<verse number="4">Љубав дуго трпи, добра је љубав, не завиди, љубав се не хвали, не надима се,</verse>
				<verse number="5">не чини што не треба, не тражи своје, не срди се, не мисли о злу,</verse>
				<verse number="6">не радује се неправди, али се радује правди;</verse>
				<verse number="7">све сноси, све верује, свему се нада, све трпи.</verse>
				<verse number="8">Љубав никад не престаје; пророштва ће проћи, језици ће престати, знања ће нестати.</verse>
				<verse number="9">Јер нешто знамо и нешто пророкујемо:</verse>
				<verse number="10">а кад дође савршено, онда ће престати што је нешто.</verse>
				<verse number="11">Кад сам био дете, говорио сам као дете, мислио сам као дете, размишљао сам као дете. Кад сам постао човек, одбацио сам детињско.</verse>
				<verse number="12">Сад видимо кроз огледало, нејасно, а онда ћемо лицем к лицу. Сад познајем нешто, а онда ћу познати као што сам сам познат.</verse>
				<verse number="13">А сад остаје вера, нада, љубав, ово троје; али је љубав највећа међу њима.</verse>
			</chapter>
			<chapter number="14">
				<verse number="1">Тежите за љубављу и старајте се за духовне дарове, а особито да пророкујете!</verse>
				<verse number="2">Јер који говори језик, не говори људима, него Богу: јер га нико не разуме, а он Духом говори тајне.</verse>
				<verse number="3">А који пророкује, људима говори, снажи их, теши и храбри.</verse>
				<verse number="4">Који говори језик, себе снажи, а који пророкује, цркву снажи.</verse>
				<verse number="5">Хтео бих да сви ви говорите језике, а још више да пророкујете! Већи је онај који пророкује него онај који говори језике, осим ако овај тумачи, да се црква оснажи.</verse>
				<verse number="6">А сад, браћо, ако дођем к вама и станем говорити језике, какву ћу вам корист учинити, ако вам не говорим или у откривењу, или у знању, или у пророштву, или у науци?</verse>
				<verse number="7">И бездушне ствари које дају глас, свирала или гитар, ако не дају различних гласова, како ће се разумети што се свира?</verse>
				<verse number="8">И ако труба да неразговетан галас, ко ће се спремити за бој?</verse>
				<verse number="9">Тако и ви; ако неразумљиву реч речете језиком, како ће се разумети шта говорите? Говорићете у ветар.</verse>
				<verse number="10">Толико је на свету различних језика, и ниједан није неразумљив!</verse>
				<verse number="11">Ако, дакле, не знам значења језика, бићу туђин ономе који говори, и онај који говори, биће мени туђин.</verse>
				<verse number="12">Тако и ви: будући да се старате за духовне дарове, гледајте да будете богати за напредак цркве.</verse>
				<verse number="13">Зато, који говори језик, нека се моли Богу да и тумачи.</verse>
				<verse number="14">Јер, ако се језиком молим Богу, мој се дух моли, а ум је мој без плода.</verse>
				<verse number="15">Шта ћу, дакле, чинити? Молићу се Богу духом, а молићу се и умом, хвалићу Бога духом, а хвалићу и умом.</verse>
				<verse number="16">Јер, ако захваљујеш духом, како ће онај који заузима место лаика, рећи "амин" по твоме захваљивању? Јер не зна шта говориш.</verse>
				<verse number="17">Ти лепо захваљујеш, али се други (тиме) не снажи.</verse>
				<verse number="18">Хвала Богу, говорим језике више од свих вас.</verse>
				<verse number="19">Али у цркви волим пет речи рећи умом својим, да и друге поучим, него ли хиљаду речи језиком.</verse>
				<verse number="20">Браћо, не будите деца умом, него неваљалством детињите, а умом будите зрели људи!</verse>
				<verse number="21">У закону пише: "Преко људи који говоре другим језиком и уснама туђинаца говорићу народу овоме, и ни тако ме неће послушати, говори Господ".</verse>
				<verse number="22">Језици су, дакле, знак не онима који верују, него онима који не верују; а пророштво не онима који не верују, него онима који верују.</verse>
				<verse number="23">Ако се, дакле, скупи сва црква на једно место и сви узговоре језике, а уђу унутра лаици или неверници, неће ли рећи да сте полудели?</verse>
				<verse number="24">Ако, пак, сви пророкују, и уђе какав неверник или лаик: сви га карају, сви му суде,</verse>
				<verse number="25">тајне срца његова откривају се, и тако ће пасти ничице, поклониће се Богу и јављаће да је заиста Бог с вама.</verse>
				<verse number="26">Шта ћемо, дакле, браћо? Кад се скупљате, сваки од вас има псалам, има науку, има откривење, има језик, има тумачење: (али) све да бива на корист.</verse>
				<verse number="27">Ако ко говори језик, (онда само) по двојица или, највише, по тројица, и то редом, а један нека тумачи.</verse>
				<verse number="28">Ако ли нема тумача, нека ћути у цркви, и себи нека говори и Богу.</verse>
				<verse number="29">А пророци двојица или тројица нека говоре, а други нека расуђују.</verse>
				<verse number="30">Ако ли се (што) открије другоме који седи, први нека ћути.</verse>
				<verse number="31">Јер можете сви пророковати, један по један, да се сви уче и сви да се теше.</verse>
				<verse number="32">И духови пророчки покоравају се пророцима,</verse>
				<verse number="33">јер Бог није (Бог) нереда, него мира. Као по свима црквама светих:</verse>
				<verse number="34">жене да ћуте у црквама. Јер се њима не допусти да говоре, него да слушају, као што и закон говори.</verse>
				<verse number="35">Ако ли хоће чему да се науче, нека код куће питају мужеве своје, јер је ружно жени да говори у цркви.</verse>
				<verse number="36">Или од вас изиђе реч Божја - или само до вас дође?</verse>
				<verse number="37">Ако ко мисли да је пророк или да има Духа, нека види да је то што вам пишем Господња заповест.</verse>
				<verse number="38">Ако ли ко то не зна, не зна њега (Бог).</verse>
				<verse number="39">Дакле, браћо моја, старајте се да пророкујете, и не браните говорити језике.</verse>
				<verse number="40">А све нека бива лепо и уредно!</verse>
			</chapter>
			<chapter number="15">
				<verse number="1">Дајем вам на знање, браћо, еванђеље које сам вам проповедио, које сте и примили, у коме и стојите,</verse>
				<verse number="2">којим ћете се и спасти, ако га држите како сам вам га објавио, осим ако нисте узалуд поверовали.</verse>
				<verse number="3">Пре свега вам предадох што и примих: да Христос умре за грехе наше по писмима,</verse>
				<verse number="4">и да би сахрањен, и да устаде трећи дан по писмима,</verse>
				<verse number="5">и да се јави Кифи, затим дванаесторици.</verse>
				<verse number="6">Потом га видеше у исти мах више од пет стотина браће, од којих већина живи и сад, а неки умреше.</verse>
				<verse number="7">Затим се јави Јакову, па онда свима апостолима,</verse>
				<verse number="8">а после свију јави се и мени, као каквом недоношчету.</verse>
				<verse number="9">Јер сам ја најмањи међу апостолима, који нисам достојан назвати се апостол, јер гоних цркву Божју.</verse>
				<verse number="10">Али по благодати Божјој јесам што сам, и благодат његова, мени дана, не оста без плода, него се потрудих више од свију њих, т.ј. не ја, него благодат Божја (која беше) са мном.</verse>
				<verse number="11">Био, дакле, ја или они: тако проповедамо и тако сте поверовали.</verse>
				<verse number="12">А кад се о Христу проповеда да је устао из мртвих, како говоре неки међу вама да нема ускрса мртвих?</verse>
				<verse number="13">Ако нема ускрса мртвих, то ни Христос није устао.</verse>
				<verse number="14">А ако Христос није устао, онда је празна проповед наша, празна и вера ваша.</verse>
				<verse number="15">А налазимо се и лажни сведоци Божји, што смо сведочили на Бога да је васкрсао Христа, кога није васкрсао, ако мртви не устају.</verse>
				<verse number="16">Јер, ако мртви не устају, ни Христос није устао.</verse>
				<verse number="17">А ако Христос није устао, узалуд је вера ваша; још сте у гресима својим.</verse>
				<verse number="18">Онда пропадоше и они који помреше у Христу.</verse>
				<verse number="19">Ако се само у овом животу уздамо у Христа, јаднији смо од свих људи.</verse>
				<verse number="20">Али Христос је устао из мртвих, први од оних који су умрли.</verse>
				<verse number="21">Јер, кад је кроз човека (дошла) смрт, кроз човека је и ускрс мртвих.</verse>
				<verse number="22">Јер, као што у Адаму сви умиру, тако ће и уХристу сви оживети.</verse>
				<verse number="23">Али сваки у свом реду: прво Христос, потом хришћани, о његову доласку,</verse>
				<verse number="24">па онда крај, кад преда царство Богу и Оцу, уништивши свако поглаварство, сваку власт и силу.</verse>
				<verse number="25">Јер њему ваља царовати "док не положи све непријатеље под ноге своје".</verse>
				<verse number="26">Као последњи непријатељ уништиће се смрт.</verse>
				<verse number="27">јер "све је покорио под ноге његове". А кад каже да (му) је "све" покорено, јасно је да осим онога који му је покорио све.</verse>
				<verse number="28">А кад му се све покори, онда ће се и сам Син покорити ономе који му је све покорио, да буде Бог све у свему.</verse>
				<verse number="29">Јер шта ће радити они који се крсте за мртве? Ако мртви никакво не устају, што се још кршћавају за њих?</verse>
				<verse number="30">Што смо и ми сваки час у опасности?</verse>
				<verse number="31">Сваки дан умирем! То је истина, браћо, као што сте ви слава моја, коју имам у Христу Исусу, Господу нашем.</verse>
				<verse number="32">Ако сам се у Ефесу само као човек борио са зверовима, каква ми је корист - Ако мртви не устају, онда "да једемо и пијемо, јер ћемо сутра умрети".</verse>
				<verse number="33">Не варајте се: "Зли разговори кваре добре обичаје".</verse>
				<verse number="34">Отрезните се као што треба и не грешите: јер неки не знају Бога. На срамоту вама кажем!</verse>
				<verse number="35">Али ће рећи ко: "Како ће устати мртви? У каквом ће телу доћи?"</verse>
				<verse number="36">Безумниче! Ти што сејеш, неће оживети ако не умре.</verse>
				<verse number="37">И што сејеш, не сејеш тело које ће бити, него голо зрно, пшенично или друго какво.</verse>
				<verse number="38">А Бог му даје тело како хоће, и сваком семену своје тело,.</verse>
				<verse number="39">Није свако месо једно месо, него је друго човечје, а друго је месо скотско, а друго је месо птичје, а друго рибље.</verse>
				<verse number="40">И има телеса небеских и телеса земаљских. Али је други сјај небескима, а други земаљскима.</verse>
				<verse number="41">Друга је светлост сунцу, а друга светлост месецу, и друга светлост звездама. звезда се од звезде разликује у светлости.</verse>
				<verse number="42">Тако и ускрс мртвих. Сеје се распадљиво, устаје нераспадљиво;</verse>
				<verse number="43">сеје се презрено, устаје славно; сеје се слабо, устаје силно;</verse>
				<verse number="44">сеје се тело земаљско, устаје тело небеско. Кад има тело земаљско, има и небеско.</verse>
				<verse number="45">Тако је и написано: "Први човек Адам поста живо земаљско створење"; а последњи Адам дух који оживљује.</verse>
				<verse number="46">Али не иде прво небеско, него земаљско, па онда небеско.</verse>
				<verse number="47">Први је човек од земље, земљан; други је човек с неба.</verse>
				<verse number="48">Какав је земљани, таки су и земљнаи, и какав је небески, таки су и небески.</verse>
				<verse number="49">И како смо носили слику земљанога, тако ћемо носити и слику небескога.</verse>
				<verse number="50">Али ово (вам) кажем, браћо: месо и крв не могу наследити царства Божјега, нити распадљивост наслеђује нераспедљивости.</verse>
				<verse number="51">Ево вам тајну казујем: Нећемо сви помрети, али сви ћемо се претворити,</verse>
				<verse number="52">у моменту, у трен ока, кад затруби последња труба. Јер ће затрубити, и мртви ће устати нераспадљиви, и ми ћемо се претворити.</verse>
				<verse number="53">јер мора ово распадљиво да се обуче у нераспадљивост, и ово смртно да се обуче у бесмртност.</verse>
				<verse number="54">А кад се ово распадљиво обуче у нераспадљивост, и ово се смртно обуче у бесмртност, онда ће се збити реч што је написана: "Победа прождре смрт!</verse>
				<verse number="55">Где ти је, смрти, победа? Где ти је, смрти, жалац?"</verse>
				<verse number="56">Жалац смрти је грех, а сила греха је закон.</verse>
				<verse number="57">Богу хвала, који нам даде победу кроз Господа нашег Исуса Христа!</verse>
				<verse number="58">Зато, браћо моја мила, будите чврсти, не дајте се помакнути, будите богати у делу Господњем свагда, кад знате да труд ваш у Господу није узалуд.</verse>
			</chapter>
			<chapter number="16">
				<verse number="1">А за скупљање помоћи светима, као што сам наредио црквама галатским, тако чините и ви.</verse>
				<verse number="2">Сваки први дан недеље нека сваки од вас оставља код себе и скупља колико може, да не би била скупљања (тек) онда кад дођем.</verse>
				<verse number="3">А кад дођем, које нађете за вредне, те ћу с писмима послати да однесу ваш дар у Јерусалим.</verse>
				<verse number="4">А ако буде вредио да и ја идем, поћи ће са мном.</verse>
				<verse number="5">А доћи ћу к вама кад прођем Македонију. Јер ћу кроз Македонију проћи,</verse>
				<verse number="6">а код вас ћу, може бити, остати, или и зимовати, да ме ви пратите куд пођем.</verse>
				<verse number="7">Јер нећу да вас сад видим (само) у пролажењу, јер се надам неко време остати код вас, ако Господ допусти.</verse>
				<verse number="8">А у Ефесу ћу остати до Духова.</verse>
				<verse number="9">Јер ми се отворише велика и богата врата, а и противника је много.</verse>
				<verse number="10">А кад дође Тимотеј, гледајте да буде код вас без страха; јер он ради дело Господње, као и ја.</verse>
				<verse number="11">Нико, дакле, да га не презре, испратите га с миром, да дође к мени; јер га чекам с браћом.</verse>
				<verse number="12">А за брата Апола, много га молих да дође к вама с браћом; и никако не хтеде да сад дође, али ће доћи кад му буде згодно.</verse>
				<verse number="13">Пазите, стојте чврсто у вери, мушки се држите, будите снажни!</verse>
				<verse number="14">Све чините у љубави.</verse>
				<verse number="15">Молим вас, пак, браћо: Знате дом Стефанин, да је првенац ахајски и да су себе одредили на служење светима.</verse>
				<verse number="16">Будите и ви покорни таковима и свакоме који помаже и труди се.</verse>
				<verse number="17">Радујем се што су Стефана, Фортунат и Ахаик код мене, јер су они учинили што ви нисте могли:</verse>
				<verse number="18">умирили су дух мој и ваш. Припазите, дакле, такове.</verse>
				<verse number="19">Поздрављају вас цркве Азијске. Поздрављају вас у Господу много Акила и Приска са својом домаћом црквом.</verse>
				<verse number="20">Поздрављају вас сва браћа. Поздравите један другога целивом светим!</verse>
				<verse number="21">Поздрав је мојом руком, Павловом.</verse>
				<verse number="22">Ако ко не љуби Господа, да је проклет! Мараната.</verse>
				<verse number="23">Благодат Господа Исуса нека је с вама.</verse>
				<verse number="24">Љубав је моја са свима вама у Христу Исусу.</verse>
			</chapter>
		</book>
		<book number="47">
			<chapter number="1">
				<verse number="1">Павле, апостол Христа Исуса по вољи Божјој, и брат Тимотеј цркви Божјој у Коринту, са свима светима који су у свој Ахаји:</verse>
				<verse number="2">благодат вам и мир од Бога Оца нашега и Господа Исуса Христа.</verse>
				<verse number="3">Слава Богу и Оцу Господа нашег Исуса Христа, Оцу милосрђа и Богу сваке утехе,</verse>
				<verse number="4">који нас теши у свакој невољи нашој, да бисмо ми могли тешити оне који су у свакој невољи, утехом којом нас саме теши Бог.</verse>
				<verse number="5">Јер, као што нас обилно сналазе страдања Христова, тако је кроз Христа обилна и утеха наша.</verse>
				<verse number="6">Ако ли смо у невољи, за вашу је утеху и спасење; ако ли се тешимо, за вашу је утеху, која се показује у сношењу истих страдања која и ми подносимо.</verse>
				<verse number="7">И тако је нада наша за вас тврда, јер знамо да као што сте заједничари у нашем страдању, тако и у утеси.</verse>
				<verse number="8">Јер хоћемо да знате, браћо, за невољу нашу која нам се догодила у Азији, да смо били и сувише, преко снаге оптерећени, тако да се нисмо надали ни даћемо остати живи.</verse>
				<verse number="9">И већ смо сами себе осудили били на смрт, да се не би уздали у себе, него у Бога који подиже мртве.</verse>
				<verse number="10">Он нас је од толике смрти избавио и избављаће; у њега се уздамо да ће нас и даље избављати,</verse>
				<verse number="11">помоћу и ваше молитве за нас, да за благодат која је нама дана, многи људи дају хвалу (Богу) за нас.</verse>
				<verse number="12">Јер је ово слава наша: сведочанство савести наше, да смо у светости и чистоти Божјој, не по мудрости људској, него по благодати Божјој живели на свету, а особито међу вама.</verse>
				<verse number="13">Јер вам не пишемо друго него што читате и разумете, а надам се да ћете потпуно разумети,</verse>
				<verse number="14">као што сте нас донекле већ разумели; да смо слава ваша, као и ви наша, за дан Господа нашег Исуса.</verse>
				<verse number="15">И у овом поуздању хтедох прво к вама доћи, да по другипут примите благодат,</verse>
				<verse number="16">и кроз вас да одем у Македонију, и опет из Македоније да дођем к вама и ви да ме отпратите у Јудеју.</verse>
				<verse number="17">Јесам ли, дакле, био лакоуман кад сам ово хтео? Или су моје намере чисто људске намере, тако да је у мене (у исто време) и "да" и "не".</verse>
				<verse number="18">Тако ми верности Божје: реч је наша к вама није (у исто време) и "да" и "не".</verse>
				<verse number="19">Јер Син Божји, Христос Исус, кога ми вама проповедамо, ја, Силван и Тимотеј, не беше "да" и "не", него у њему би "да".</verse>
				<verse number="20">Јер, колико је обећања Божјих, у њему су "да"; зато и говоримо кроз њега "амин", Богу на славу.</verse>
				<verse number="21">А Бог је који нас с вама (заједно) утврђује у Христу и који нас помаза,</verse>
				<verse number="22">који нас и запечати и даде Духа као капару у срца наша.</verse>
				<verse number="23">А ја за сведока Бога призивам на своју душу: (само) штедећи вас, не дођох више у Коринт.</verse>
				<verse number="24">Не као да ми господаримо вером вашом, него смо (само) помагачи ваше радости; у вери сте тврди.</verse>
			</chapter>
			<chapter number="2">
				<verse number="1">Ово, пак, одлучих у себи, да вам не дођем опет у жалости.</verse>
				<verse number="2">Јер, ако вас ја жалостим, ко ће ме веселити ако не онај кога ја жалостим?</verse>
				<verse number="3">И баш то вам писах, да ме, кад дођем, не ожалосте они за које би ваљало да се веселим. Јер се уздам у све вас, да је моја радост (радост) свих вас.</verse>
				<verse number="4">Јер од многе невоље и бриге срца писах вам с многим сузама, не да вас ожалостим, него да бисте познали љубав коју имам изобилно к вама.</verse>
				<verse number="5">Ако је, пак, ко ожалостио, није мене ожалостио, него - (бар) донекле, да не претерам - све вас.</verse>
				<verse number="6">Томе је доста овај кар од већине,</verse>
				<verse number="7">тако да му, напротив, пре морате опростити и тешити га, да га како не сатре превелика жалост.</verse>
				<verse number="8">Зато вас молим, љубите га.</verse>
				<verse number="9">Јер за то вам и писах, да познам вредност вашу, јесте ли у свему послушни.</verse>
				<verse number="10">А коме ви што опростите, (томе опраштам) и ја; јер сам и ја што сам опростио, ако сам што опростио, (опростио) вас ради, пред Христом,</verse>
				<verse number="11">да нас не превари сотона, јер знамо шта он мисли.</verse>
				<verse number="12">А кад дођох у Троаду да проповедам еванђеље о Христу, и отворише ми се врата у Господу,</verse>
				<verse number="13">нисам имао мира у души својој, јер не нађох Тита, брата свога, него се опростих с њима и одох у Македонију.</verse>
				<verse number="14">Али хвала Богу који нам свагда даје победу у Христу и на сваком месту шири кроз нас мирис познања свога!</verse>
				<verse number="15">Јер смо Христов мирис Богу, међу онима који се спасавају и међу онима који пропадају,</verse>
				<verse number="16">једнима мирис смрти за смрт, другима мирис животни за живот. И ко је за ово подобан?</verse>
				<verse number="17">Јер ми не тргујемо речју Божјом, као многи, него као из чиста срца, него као из Бога говоримо пред Богом у Христу.</verse>
			</chapter>
			<chapter number="3">
				<verse number="1">Почињемо ли опет себе препоручивати? Или требамо, као неки, препоручних писама на вас или од вас?</verse>
				<verse number="2">Ви сте наше писмо, написано у срциам нашим, које знају и читају сви људи.</verse>
				<verse number="3">Јер се зна да сте писмо Христово које смо ми саставили, које је написано не мастилом, него Духом Бога живога, не на каменим плочама, него на плочама људских срца.</verse>
				<verse number="4">А тако поуздање имамо у Бога кроз Христа.</verse>
				<verse number="5">Не као да смо од себе кадри што расудити као од себе, него је наша способност од Бога,</verse>
				<verse number="6">који нас је и оспособио да будемо слуге новом савезу, не слову, него Духу: јер слово убија, а Дух оживљује.</verse>
				<verse number="7">А кад (већ) служба смрти, словима изрезана у камену, беше славна, тако да синови Израиљеви не могоше погледати на лице Мојсијево од славе лица његова, која прође,</verse>
				<verse number="8">како да не буде још славнија служба Духа -</verse>
				<verse number="9">Јер, кад славна беше служба осуђења, много је славнија служба праведности.</verse>
				<verse number="10">Управо, због превелике славе (еванђеља) прослављено (законом) у овом случају и није прослављено.</verse>
				<verse number="11">Јер, кад славно беше оно што престаје, много је славније оно што остаје.</verse>
				<verse number="12">Имајући, дакле, оваку наду, говоримо сасвим слободно</verse>
				<verse number="13">и не (чинимо) као Мојсије (,који) меташе покривало на лице своје, да не би синови Израиљеви видели свршетак ономе што престаје.</verse>
				<verse number="14">Али мисли њихове посташе тупе. Јер до данашњег дана стоји исто покривало у читању Старога савеза, и не скида се, јер га (само) Христос уништава:</verse>
				<verse number="15">него до данас стоји покривало на срцу њихову кад год се чита Мојсије,</verse>
				<verse number="16">"али кад се обрати ка Господу узеће се покривало".</verse>
				<verse number="17">А Господ је Дух: а где (је) Дух Господњи, (онде је) слобода.</verse>
				<verse number="18">Ми, пак, сви откривеним лицем гледамо славу Господњу, и преображавамо се у исту слику, из славе у славу, као што бива од Господњега Духа.</verse>
			</chapter>
			<chapter number="4">
				<verse number="1">Зато, имајући ову службу по милости (Божјој), не бојимо се,</verse>
				<verse number="2">него смо се одрекли тајнога срама, не живимо у лукавству и не изврћемо реч Божју, него јављањем истине препоручујемо себе свакој савести човечјој пред Богом.</verse>
				<verse number="3">Ако ли је, пак, наше еванђеље ипак покривено, покривено је (само) онима који пропадају,</verse>
				<verse number="4">онима који не верују, којима је бог овога света ослепио мисли, да не виде светлост еванђеља о слави Христовој, који је слика Божја.</verse>
				<verse number="5">Јер не проповедамо себе, него Христа Исуса, Господа, а себе (држимо само) за слуге ваше Исуса ради.</verse>
				<verse number="6">Јер Бог који је рекао: "Нека из таме засветли светлост!", он је засветлио у срцима нашим, да би се осветлило познање славе Божје на лицу Христову.</verse>
				<verse number="7">Али ово благо имамо у земљаним судовима, да (би се видело да) је превелика сила од Бога,а не од нас.</verse>
				<verse number="8">У свему имамо невоље, али нисмо у шкрипцу; збуњени смо, али не губимо наде;</verse>
				<verse number="9">гоне нас, али нисмо остављени; обарају нас, али не гинемо.</verse>
				<verse number="10">Једнако носимо на телу (своме) смрт Исусову, да се и живот Исусов покаже на телу нашем.</verse>
				<verse number="11">Јер нас, живе, једнако предају на смрт за Исуса, да се и живот Исусов јави на смртноме телу нашем.</verse>
				<verse number="12">Тако, дакле, смрт ради у нама, а живот у вама.</verse>
				<verse number="13">Имајући, пак, исти дух вере као што је написано: "Веровах, зато говорих", и ми верујемо, па зато и говоримо,</verse>
				<verse number="14">јер знамо да ће (Бог) који је подигао Господа Исуса, и нас подићи с Исусом и с вама заједно поставити преда се.</verse>
				<verse number="15">Јер је све вас ради, да благодат, умножена многима, умножи хвалу на славу Божју.</verse>
				<verse number="16">Зато се не бојимо, него, ако наш спољашњи човек и пропада, унутрашњи наш (човек) обнавља се сваки дан.</verse>
				<verse number="17">Јер наша садашња мала невоља доноси нам највеће, вечно богатство славе,</verse>
				<verse number="18">јер ми не гледамо на оно што се види, него на оно што се не види, јер је оно што се види, за време, а оно што се не види, вечно.</verse>
			</chapter>
			<chapter number="5">
				<verse number="1">Јер знамо: ако се наш земаљски шатор сруши, имамо зграду од Бога, кућу нерукотворену, вечну, на небесима.</verse>
				<verse number="2">Јер (док смо) у овоме (телу), уздишемо, желећи да на земаљски обучемо свој небески стан,</verse>
				<verse number="3">јер се (само тако), ако смо га обукли, нећемо наћи голи.</verse>
				<verse number="4">Јер ми који смо у овоме шатору, уздишемо оптерећени, јер нећемо да се свучемо, него да на земаљско обучемо небеско, да живот прождере смртно.</verse>
				<verse number="5">А онај који нас је за ово приправио, Бог је, који нам је дао Духа као капару.</verse>
				<verse number="6">како смо, дакле, увек добре воље и знамо да смо, док смо у телу, далеко од Господа -</verse>
				<verse number="7">јер (још) у вери живимо, а не у гледању -,</verse>
				<verse number="8">ипак смо добре воље и више волимо оставити тело и бити код Господа.</verse>
				<verse number="9">Зато се и старамо да му, били у телу или изван тела, будемо угодни.</verse>
				<verse number="10">Јер нам се свима ваља јавити на суду Христову, да сваки прими (плату за оно) што је за живота у телу учинио, добро или зло.</verse>
				<verse number="11">Знајући, дакле, страх Господњи, људе наговарамо, а Богу смо познати; а надам се да сам и вашим савестима познат.</verse>
				<verse number="12">Не препоручујемо опет себе вама, него вам дајемо узрок да се хвалите нама, да имате (што одговорити) онима који се хвале оним што је споља, а не што је у срцу.</verse>
				<verse number="13">Јер, ако смо луди, за Бога (је); ако смо паметни, за вас.</verse>
				<verse number="14">Јер нас обузима љубав Христова кад овако судимо: Један је умро за све, дакле су сви умрли.</verse>
				<verse number="15">А за све је умро, да они који живе, не живе више себи, него ономе који је за њих умро и васкрсао.</verse>
				<verse number="16">Зато ми одсад никога (више) не знамо као што људи знају један другога: ако смо и знали Христа као што људи знају један другога, али сад га више не знамо (тако).</verse>
				<verse number="17">Зато, ако је ко у Христу, нова је твар. Старо је прошло, гле, дошло је ново!</verse>
				<verse number="18">А све је од Бога који нас је помирио са собом кроз Христа и дао нам службу помирења;</verse>
				<verse number="19">јер је Бог био онај који је у Христу помирио свет са собом, не примивши им преступа њихових и метнувши у нас реч помирења.</verse>
				<verse number="20">Тако место Христа радимо, као да Бог говори кроз нас. Молимо вас у име Христово: Помирите се с Богом!</verse>
				<verse number="21">Онога који није знао греха, за нас је учинио грехом, да ми кроз њега постанемо, праведност Божја.</verse>
			</chapter>
			<chapter number="6">
				<verse number="1">А као помагачи и опомињемо вас да не примите узалуд благодат Божју.</verse>
				<verse number="2">Јер каже: "У најбоље време послушах те и у дан спасења помогох ти". Ево, сад је "најбоље време", ево, сад је "дан спасења"!</verse>
				<verse number="3">Никако ни учемо не дајемо спотицање, да се не куди служба,</verse>
				<verse number="4">него се у свему показујемо као слуге Божје: у многој стрпљивости, у невољама, у бедама, у теснотама,</verse>
				<verse number="5">у боју, у тамницама, у бунама, у труду, у неспавању, у посту,</verse>
				<verse number="6">у чистоти, у знању, у подношењу, у доброти, у Духу светом, у љубави истинитој,</verse>
				<verse number="7">у речи истине, у сили Божјој, у оружју праведности, десном и левом,</verse>
				<verse number="8">у слави и срамоти, у куђењу и похвали, као варалице и истинити,</verse>
				<verse number="9">као незнани и познати, као они који умиру и ево смо живи, као кажњени, али не убијени,</verse>
				<verse number="10">као жалосни, а увек весели, као сиромашни, а који многе обогаћавају, као они који ништа немају, а све имају.</verse>
				<verse number="11">Уста наша отворише се к вама, Коринћани, срце се наше распространило.</verse>
				<verse number="12">Вама није тесно у нама, тесно вам је у срцима вашим!</verse>
				<verse number="13">А да ми вратите - као деци (својој) говорим (вам) - распространите се и ви!</verse>
				<verse number="14">Не вуците јарам с неверницима: јер шта има праведност с безакоњем, или какву заједницу има светлост с тамом?</verse>
				<verse number="15">Како ли се слаже Христос с Велиаром, или какав део има верни с неверником?</verse>
				<verse number="16">Како ли се слаже храм Божји с идолима? Јер смо ми храм Бога живога, као што рече (сам) Бог: "Ставићу и живећу међу њима, и бићу им Бог, и они ће бити мој народ.</verse>
				<verse number="17">Зато отидите од њих и одвојте се, говори Господ, и нечистога не дохватајте се; и (онда) ћу вас ја примити,</verse>
				<verse number="18">и бићу вам отац, и ви ћете бити моји синови и кћери, говори Господ, Свемогући".</verse>
			</chapter>
			<chapter number="7">
				<verse number="1">Кад, дакле, имамо ова обећања, мили моји, очистимо себе од сваке мрље тела и душе и будимо потпуно свети у страху Божјем.</verse>
				<verse number="2">Примите нас (у срца своја)! Никоме не учинисмо на жао, никога не упропастисмо, никога не закинусмо.</verse>
				<verse number="3">Не говорим ово да бих осудио: јер сам већ рекао да сте у срцу нашем, да заједно умремо и живимо.</verse>
				<verse number="4">Много се уздам у вас, много се хвалим вама: пун сам утехе, препун радости поред свих невоља наших.</verse>
				<verse number="5">Јер и кад смо дошли у Македонију, нисмо имали мира, него свуда невоља: споља борбе, изнутра страх.</verse>
				<verse number="6">Али Бог, који теши невољнике, утешио је и нас доласком Титовим:</verse>
				<verse number="7">али не само његовим доласком него и утехом којом се утешио код вас; јер нам је казао вашу жељу, ваш бол, ваше старање за мене, тако да сам се још већма обрадовао.</verse>
				<verse number="8">Јер, ако сам вас и ожалостио посланицом, не кајем се. Па ако сам се (пре) и покајао, видим (, ипак,) да је она посланица, ако вас је замало и ожалостила -</verse>
				<verse number="9">али сад се радујем, не што сте се ожалостили, него што сте се ожалостили на покајање. Јер сте се ожалостили како Бог хоће, да ни у чему не штетујете од нас.</verse>
				<verse number="10">Јер жалост која је по Божјој вољи, доноси покајање за спасење, (покајање) за које се не каје; а жалост овога света доноси смрт.</verse>
				<verse number="11">Јер, гле, баш то што сте се по Божјој вољи ожалостили, колику добру вољу створи у вама, па правдање, па незадовољство, па страх, па жељу, па ревност, па каштиговање! У свему сте се показали да сте чисти у овој ствари.</verse>
				<verse number="12">Ако вам, дакле, и писах, не (писах) због онога који је скривио, нити због онога коме је криво учињено, него да се покаже код вас, пред Богом, ваша ревност за нас.</verse>
				<verse number="13">То нас је утешило. Али, поред ове наше утехе, још смо се већма обрадовали радости Титовој, што сте сви ви окрепили дух његов.</verse>
				<verse number="14">Јер, ако сам вас што њему похвалио, нисам се посрамио, него, као што су све наше речи к вама биле истините, тако се истинитом показала и наша похвала пред Титом.</verse>
				<verse number="15">И срце је његово (сад) још пуније љубави к вама, кад се сети послушности свих вас, како сте га са страхом и трепетом примили.</verse>
				<verse number="16">Радујем се што се у свему могу поуздати у вас.</verse>
			</chapter>
			<chapter number="8">
				<verse number="1">Дајемо вам, пак, на знање, браћо, благодат Божју која је дана црквама македонским,</verse>
				<verse number="2">да (наиме,) у многоме кушању невоља изобиље радости њихове и пуко сиромаштво њихово изобилова у богатству доброте њихове.</verse>
				<verse number="3">Јер ја сам сведок да су по могућству, па и преко могућства, добровољно давали</verse>
				<verse number="4">и много су нас молили да им учинимо ту милост да и они потпомогну свете.</verse>
				<verse number="5">И не само као што смо се надали, него су себе дали, прво Господу, па онда нама, по вољи Божјој.</verse>
				<verse number="6">Тако смо умолили Тита да, као што је пре почео, тако (сад) и сврши међу вама и ову милост.</verse>
				<verse number="7">И, као што сте у свему богати, у вери, у речи, у знању, у свакој ревности и у љубави својој к нама, да и у овој милости будемо богати.</verse>
				<verse number="8">Не говорим ово као заповест, него ревношћу других кушам и вашу љубав је ли истинита:</verse>
				<verse number="9">јер знате благодат Господа нашега Исуса Христа, да, богат будући, вас ради осиромаши, да се ви његовим сиромаштвом обогатите.</verse>
				<verse number="10">Казујем само своје мишљење у овој ствари, јер је ово на корист вама, који сте не само чинити него и хтети још пре почели, од лањске године:</verse>
				<verse number="11">а сад и довршите дело, да, као што беше добра воља хтети, тако да буде и учинити - према имању.</verse>
				<verse number="12">Јер, ако је добра воља ту, мила је по ономе што има, а не по ономе што нема.</verse>
				<verse number="13">Не да другима буде лакше, а ви да се оптеретите, него једнако:</verse>
				<verse number="14">ваш сувишак нека буде сад за њихов недостатак, да (другипут) и њихов сувишак буде за ваш недостатак, да буде једнакост,</verse>
				<verse number="15">као што је написано: "Ко је много накупио, није имао више, и ко је мало, није имао мање".</verse>
				<verse number="16">А хвала Богу који је у срцеТитотово дао исту ревност за вас.</verse>
				<verse number="17">Он је примио наше мољење; но, будући пун ревности, својевољно иде к вама!</verse>
				<verse number="18">А шаљемо с њим и брата кога као проповедника еванђеља хвале све цркве.</verse>
				<verse number="19">И не само то, него је и изабран од цркава да иде с нама у овој благодати у којој служимо, на славу самога Господа и по нашој жељи.</verse>
				<verse number="20">Јер се бојимо да нас ко не покуди за ово обиље у коме служимо:</verse>
				<verse number="21">јер се старамо за добро не само пред Господом него и пред људима.</verse>
				<verse number="22">А шаљемо с њима и брата свога, кога смо у многим стварима много пута познали да је усталац, а сад још много већи, због великога уздања у вас.</verse>
				<verse number="23">Говорим ли за Тита, друг је мој и помагач међу вама; говорим ли за браћу нашу, посланици су цкрвени, слава Христова.</verse>
				<verse number="24">Покажите им, дакле, пред црквама љубав своју и да се с правом хвалимо вама!</verse>
			</chapter>
			<chapter number="9">
				<verse number="1">Јер за помоћ светима не треба да вам пишем:</verse>
				<verse number="2">јер знам вашу добру вољу, за коју се вама хвалим Македонцима, да је (,наиме,) Ахаја (већ) од лањске године спремна, и ваша ревност потакну већину!</verse>
				<verse number="3">А браћу шаљем да хвала наша вама у овој ствари не изништа, (него) да (заиста) будете спремни, као што сам говорио,</verse>
				<verse number="4">да се, кад дођу са мном Македонци и нађу вас неспремне, не осрамотимо ми - да не кажемо: ви - у овоме (своме) уздању.</verse>
				<verse number="5">Тако нађох да је потребно умолити браћу да напред оду к вама и да приправе ваш раније обећани благослов, да овај буде готов као благослов, а не као тврдовање.</verse>
				<verse number="6">Ово (вам), пак, (велим): Који с тврђом сеје, с тврђом ће и жњети, а који с благословом сеје, с благословом ће и жњети.</verse>
				<verse number="7">Сваки (нека чини) по вољи свога срца, не са жалошћу или од невоље: јер Бог љуби (само) онога који радо даје.</verse>
				<verse number="8">А Бог је кадар учинити да је међу вама изобилна свака благодат, да у свему свагда свако довољство имате и још изобилујете за свако добро дело,</verse>
				<verse number="9">као што је написано: "Просу, даде сиромасима, доброчинство његово остаје вечно".</verse>
				<verse number="10">А који даје сејачу семе и хлеб за јело, даће и умножиће семе ваше, и даће да узрасту плодови доброчинства вашег.</verse>
				<verse number="11">И бићете у свему богати за свако доброчинство, које кроз нас чини хвалу Богу.</verse>
				<verse number="12">Јер рад у овој служби не испуњује само недостатак светих, него чините се и многе хвале дају Богу.</verse>
				<verse number="13">Јер због успеха овога рада славе они Бога за ваше покорно признање еванђеља о Христу и за доброчинство ваше заједнице с њима и са свима.</verse>
				<verse number="14">И молитвом својом за вас показују они да чезну за вама због премноге благодати Божје на вама.</verse>
				<verse number="15">Хвала Богу на његову неисказаноме дару!</verse>
			</chapter>
			<chapter number="10">
				<verse number="1">А сам ја, Павле, молим вас кротости и благости Христове ради, "који сам пред вама понизан међу вама, а кад нисам код вас, слободан сам према вама",</verse>
				<verse number="2">молим вас да, кад будемо код вас, не морам бити слободан с поуздањем с каквим мислим бити слободан против неких који мисле да ми живимо како месо хоће.</verse>
				<verse number="3">У месу живимо, али се не боримо как месо хоће,</verse>
				<verse number="4">јер оружје наше борбе није земаљско, него силно, за Бога, да руши тврђаве: па рушимо мудровања</verse>
				<verse number="5">и сваку висину која се подиже на познање Божје, и робимо сваку мисао за покорност Христу,</verse>
				<verse number="6">и готови смо казнити сваку непокорност, кад се прво изврши ваша покорност.</verse>
				<verse number="7">Гледајте на то што је пред очима! Ако се ко узда да је Христов, нека помисли у себи и то, да, како је он Христов, тако смо и ми.</verse>
				<verse number="8">Јер, ако се и нешто више похвалим влашћу нашом, коју Господ даде на сазидање, а не на кварење ваше, нећу се постидети,</verse>
				<verse number="9">да се не покажем као да вас плашим посланицама.</verse>
				<verse number="10">"Посланице су", кажу, "снажне и јаке, али, кад је сам ту, слаб је и реч његова не ваља ништа".</verse>
				<verse number="11">Ово нека помисли такови: Како говоримо у посланицама кад нисмо тамо, таки смо и у делу кад смо тамо.</verse>
				<verse number="12">Јер не смемо да себе прибројимо или поредимо с некима који сами себе препоручују. Али су неразумни кад себе мере по себи и себе поређују са собом.</verse>
				<verse number="13">А ми се нећемо преко мере хвалити, него по мери простора који нам је дао Бог, да (, наиме,) допремо и до вас.</verse>
				<verse number="14">Јер се ми не простиремо преко мере, као да не досежемо до вас; јер и до вас допресмо с еванђељем о Христу.</verse>
				<verse number="15">Не хвалимо се преко мере, туђим радом, него имамо наду да ћемо се, кад порасте вера ваша, међу вама изобилно величати по своме простору,</verse>
				<verse number="16">па да ћемо и у крајевима који су даље од вас, проповедати еванђеље, не хвалећи се оним што је на туђем пољу већ учињено.</verse>
				<verse number="17">"Ко се хвали, Господом нека се хвали".</verse>
				<verse number="18">Јер није ваљан онај који се сам препоручује, него кога Господ препоручује.</verse>
			</chapter>
			<chapter number="11">
				<verse number="1">О да бисте поднели мало безумља од мене! Но и подносите ме.</verse>
				<verse number="2">Јер ревнујем за вас Божјом ревношћу, јер вас заручих једноме човеку, да (вас као) чисту девојку изведем пред Христа.</verse>
				<verse number="3">Али се бојим да како, као што је змија својим лукавством преварила Еву, тако и мисли ваше да се не одрате од просте верности Христу.</verse>
				<verse number="4">Јер, кад ко дође и другога Исуса проповеда, кога ми нисмо проповедали, или другога духа примате, кога (од мене) нисте примили, или друго еванђеље, које (од мене) нисте примили, добро подносите то.</verse>
				<verse number="5">А ја мислим да ни у чему нисам мањи од превеликих апостола.</verse>
				<verse number="6">Ако сам и невешт у говору, нисам у знању, него вам (га) увек у свему показасмо.</verse>
				<verse number="7">Или грех учиних кад себе понизих да се ви повисите, и бадава вам проповедих Божје еванђеље?</verse>
				<verse number="8">Од других цркава отех и узех плату да бих могао служити вама!</verse>
				<verse number="9">И кад сам био код вас и био у оскудици, не досадих никоме. Јер моју оскудицу потпунише браћа која дођоше из Македоније; и у свему се чувах и чуваћу се да вам не будем на терету.</verse>
				<verse number="10">Као што је истина Христова у мени, тако се хвала ова неће узети од мене у крајевима ахајским.</verse>
				<verse number="11">Зашто? Што вас не љубим? Бог зна!</verse>
				<verse number="12">А што чиним и (даље) ћу чинити, да одсечем узрок онима који траже узрока, да би се у ономе чим се хвале, нашли као и ми.</verse>
				<verse number="13">Јер су ти људи лажни апостоли, лукави посленици, који се граде да су апостоли Христови.</verse>
				<verse number="14">И није чудо! Јер се сам сотона гради да је светли анђео.</verse>
				<verse number="15">Није, дакле, ништа велико што се и слуге његове граде да су слуге праведности. Њихов свршетак биће по делима њиховим!</verse>
				<verse number="16">Опет велим: Нико нека не мисли да сам ја безуман; ако ли ипак, чујте ме и као безумна, да се и ја мало похвалим!</verse>
				<verse number="17">Што (сад) говорим, не говорим по Господу, него као у безумљу, с тим поуздањем да се могу хвалити.</verse>
				<verse number="18">Како се многи хвале спољашњим стварима, и ја ћу се похвалити.</verse>
				<verse number="19">Јер ви мудри радо подносите безумне!</verse>
				<verse number="20">Јер подносите ако вас ко тера да будете слуге, ако вас ко једе, ако ко узима од вас, ако се ко велича, ако вас ко бије по лицу!</verse>
				<verse number="21">На срамоту (своју) признајем: за то смо слаби били! Чиме се ко хвали - у безумљу говорим - и ја се хвалим!</verse>
				<verse number="22">Јесу ли Јевреји? И ја сам! Јесу ли Израиљци? И ја сам! Јесу ли семе Аврамово? И ја сам!</verse>
				<verse number="23">Јесу ли слуге Христове? Као безумник говорим: ја сам још више! Више сам се трудио, више пута сам био у тамници, боја сам и сувише поднео, често сам био у смртној опасности!</verse>
				<verse number="24">Од Јудеја сам пет пута примио четрдесет мање један ударац,</verse>
				<verse number="25">трипут сам био шибан, једанпут су ме засули камењем трипут се лађа са мном разбијала, ноћ и дан провео сам на пучини морској!</verse>
				<verse number="26">Често сам путовао, био сам у опасности од река, у опасности од свога народа, у опасности од незнабожаца, у опасности у граду, у опасности у пустињи, у опасности на мору, у опасности међу лажном браћом,</verse>
				<verse number="27">у послу и труду, у многом неспавању, у гладовању и жеђи, у многом пошћењу, у зими и голотињи!</verse>
				<verse number="28">Поред свега осталог наваљивање људи сваки дан, брига за све цркве!</verse>
				<verse number="29">Ко је слаб, а ја да нисам слаб - Ко се саблажњава, а ја да не горим?</verse>
				<verse number="30">Ако се ваља хвалити, својом ћу се слабошћу хвалити!</verse>
				<verse number="31">Бог и отац Господа Исуса, коме нека је вечна слава, зна да не лажем.</verse>
				<verse number="32">У Дамаску етнарх цара Арете чуваше град Дамаск да ме ухвати, и кроз прозор ме спустише у котарици преко зида и избегох из његових руку.</verse>
				<verse number="33">...</verse>
			</chapter>
			<chapter number="12">
				<verse number="1">Морам се хвалити. Не вреди, истина, ништа, али ја ћу ипак доћи на виђења и откривења Господња.</verse>
				<verse number="2">Знам човека Христова, који пре четрнаест година - да ли у телу, не знам, или осим тела, не знам, Бог зна - би однесен до трећега неба.</verse>
				<verse number="3">И знам за тога човека - да ли у телу или осим тела, не знам, Бог зна -</verse>
				<verse number="4">да би однесен у рај и чу неисказане речи, који човеку није слободно говорити.</verse>
				<verse number="5">Тим ћу се (човеком) хвалити, са собом се нећу хвалити, већ ако слабостима својима.</verse>
				<verse number="6">Јер, кад бих се и хтео хвалити, не бих био безуман, јер бих истину казао. Али нећу то да чиним, да не би ко више помислио за мене него што ме види или чује од мене.</verse>
				<verse number="7">И да се за премнога откривења не бих понео, даде ми се жалац у месо, анђео сотонин, да ме бије песницом, да се не поносим.</verse>
				<verse number="8">За овога трипут молих Господа да одступи од мене.</verse>
				<verse number="9">И рече ми: Доста ти је благодат моја; јер се сила у слабости показује потпуно. Најрадије ћу се, дакле, хвалити својим слабостима, да се усели у мене сила Христова.</verse>
				<verse number="10">Зато волим слабости, злостављања, невоље, гоњења и беде за Христа: јер кад сам слаб, онда сам силан.</verse>
				<verse number="11">Постадох безуман: ви сте ме натерали. Јер је требало да ме ви хвалите: јер ни у чему не бејах мањи од превеликих апостола, иако сам ништа.</verse>
				<verse number="12">Знаци апостолови учињени су међу вама у сваком трпљењу, у знацима, чудесима и силама.</verse>
				<verse number="13">Јер шта је у чему сте мањи од осталих цркава, осим што вам ја сам не досадих? Опростите ми ову неправду!</verse>
				<verse number="14">Ево сам готов по трећипут да вам дођем, и нећу вам досадити. јер не тражим што је ваше, него вас. Јер нису дужна деца родитељима тећи, него родитељи деци.</verse>
				<verse number="15">А ја ћу врло радо (све) жртвовати, па и самога себе ћу жртвовати за душе ваше. Кад ја (,дакле,) вас одвише љубим, зар да ви мене мање љубите?</verse>
				<verse number="16">Али нека буде: ја вам не досадих; али, лукав будући, добих вас преваром.</verse>
				<verse number="17">Еда ли вас што закидох преко кога од оних које сам послао к вама?</verse>
				<verse number="18">Умолио сам Тита и послао сам с њим брата. Еда ли вас Тит што закиде? Зар не ходисмо истим духом? Зар не истим стопама?</verse>
				<verse number="19">Одавно мислите да се бранимо пред вама. Пред Богом говоримо у Христу; а све је, мили моји, за ваш напредак.</verse>
				<verse number="20">Јер се бојим да вас, кад дођем, нећу наћи какове хоћу, и ја ћу се наћи вама какова ме нећете; да како (не буду међу вама) свађе, зависти, срдње, распре, опадања, шаптања, надимања, буне;</verse>
				<verse number="21">да ме опет, кад дођем, не понизи Бог мој пред вама и не усплачем за многима који су пре грешили и нису се покајали за учињену нечистоту, блуд и срамоту.</verse>
			</chapter>
			<chapter number="13">
				<verse number="1">Ово трећипут долазим к вама. "Устима два или три сведока утврђује се свака ствар".</verse>
				<verse number="2">Казао сам напред и кажем напред, кад сам био код вас другипут и сад кад нисам код вас, онима који су пре грешили и свима осталима: Кад опет дођем, нећу (вас) штедети,</verse>
				<verse number="3">јер тражите да се покаже Христос који говори у мени, који није слаб према вама, него је силан међу вама.</verse>
				<verse number="4">Био је, истина, распет по слабости, али (сад) живи силом Божјом. Па и ми смо слаби у њему, али ћемо према вама силом Божјом живи бити с њим.</verse>
				<verse number="5">Себе окушајте јесте ли у вери, себе огледајте! Или не опажате да је Исус Христос у вама? Тада сте неваљани!</verse>
				<verse number="6">Али се надам да ћете познати да ми нисмо неваљани.</verse>
				<verse number="7">А молимо се Богу да ви не чините никаква зла, али не зато да би се ми показали ваљани, него да ви добро чините, па макар се ми и као неваљани показали.</verse>
				<verse number="8">Јер ништа не можемо на истину, него (смао) за истину.</verse>
				<verse number="9">Јер се радујемо кад смо ми слаби, а ви јаки: за то се и молимо Богу, за ваше савршенство.</verse>
				<verse number="10">Зато (вам) пишем ово не будући код вас, да, кад дођем, не поступим без штеђења - по власти коју ми је Господ дао да зидам, а не да рушим.</verse>
				<verse number="11">Најпосле, браћо, радујте се, савршујте се, тешите се, једнако мислите, мир имајте, и Бог љубави и мира биће с вама.</verse>
				<verse number="12">Поздравите један другога светим целивом. Поздрављају вас сви свети.</verse>
				<verse number="13">Благодат Господа Исуса Христа и љубав Божја и заједница светога Духа са свима вама!</verse>
				<verse number="14">...</verse>
			</chapter>
		</book>
		<book number="48">
			<chapter number="1">
				<verse number="1">Павле, апостол не од људи, нити кроз човека, него кроз Исуса Христа и Бога Оца, који га је подигао из мртвих,</verse>
				<verse number="2">и сва браћа која су са мном, црквама галатским:</verse>
				<verse number="3">благодат вам и мир од Бога Оца и Господа нашег Исуса Христа,</verse>
				<verse number="4">који је дао себе за грехе наше, да нас избави од садашњега света злога, по вољи Бога и Оца нашега,</verse>
				<verse number="5">коме слава у све векове! Амин.</verse>
				<verse number="6">Чудим се да се од онога који вас је позвао благодаћу Христовом, тако брзо одвраћате на друго еванђеље,</verse>
				<verse number="7">које није друго (еванђеље), само има неких који вас збуњују и хоће да изврну еванђеље о Христу.</verse>
				<verse number="8">Али, ако би вам и ми, или анђео с неба проповедао еванђеље друкчије него што смо вам проповедали, проклет да буде!</verse>
				<verse number="9">Као што смо пре рекли, и сад опет велим: Ако вам ко проповеда еванђеље друкчије него што сте примили, проклет да буде!</verse>
				<verse number="10">Зар ја сад људе гледам да задобијем или Бога? Или гледам људима да угодим? Кад бих још људима угађао, Христов слуга не бих био!</verse>
				<verse number="11">Дајем вам на знање, браћо, да еванђеље које сам ја проповедао, није људско:</verse>
				<verse number="12">јер га ја нисам од човека ни примио, нити научио, него откривењем Исуса Христа.</verse>
				<verse number="13">Јер сте чули мој некадашњи живот у јудејству, да сам одвише гонио цркву Божју и рушио је,</verse>
				<verse number="14">и у јудејству превазишао многе своје вршњаке у народу своме, јер сам одвише ревновао за отачка своја предања.</verse>
				<verse number="15">А кад се свиде ономе који ме је изабрао од утробе матере моје и позвао благодаћу сојом,</verse>
				<verse number="16">да открије Сина свога мени, да га објавим међу незнабошцима, одмах - не питах за савет људе,</verse>
				<verse number="17">нити одох горе у Јерусалим к апостолима старијим од себе, него отидох у Арапску, и опет се вратих у Дамаск.</verse>
				<verse number="18">После тога, након три године, отидох горе у Јрусалим да видим Кифу, и остадох у њега петнаест дана.</verse>
				<verse number="19">Али другога од апостола не видех, осим Јакова, брата Господњег.</verse>
				<verse number="20">А што вам пишем - ево, Бог је сведок да не лажем.</verse>
				<verse number="21">Потом дођох у крајеве сирске и киликиске.</verse>
				<verse number="22">А хришћанским црквама у Јудеји био сам лично непознат.</verse>
				<verse number="23">Они су само слушали: онај који нас је некад гонио, сад проповеда веру коју је некад рушио,</verse>
				<verse number="24">и слављаху Бога на мени.</verse>
			</chapter>
			<chapter number="2">
				<verse number="1">После тога, након четрнаест година, отидох опет горе у Јерусалим с Варнавом, а повео сам са собом и Тита.</verse>
				<verse number="2">Отидох, пак, по откривењу и изнех им еванђеље које проповедам међу незнабошцима, а нарочито угледнима, да не трчим или да не трчах узалуд.</verse>
				<verse number="3">Но ни мој пратилац Тит, иако је био Грк, не би натеран да се обреже,</verse>
				<verse number="4">и то због лажне браће која се беху увукла и дошла да уходе слободу нашу коју имамо у Христу Исусу, да нас заробе.</verse>
				<verse number="5">Овима ни за часак нисмо попустили, да би истина еванђеља остала за вас.</verse>
				<verse number="6">Али од угледних - ма какви да су били, мени је свеједно: Бог не гледа ко је ко - мени, наиме, угледни ништа нису додали,</verse>
				<verse number="7">него, напротив, кад су видели да је мени поверено еванђеље за необрезане, као Петру за обрезане -</verse>
				<verse number="8">јер онај који даде снаге Петру за апостолство међу обрезанима, оснажи и мене за незнабошце -</verse>
				<verse number="9">и кад су познали благодат која је мени дана, Јаков, Кифа и Јован, који се сматраху за стубове, дадоше мени и Варнави деснице заједнице, да ми међу незнабошце, а они к обрезању (иду):</verse>
				<verse number="10">само да се сећамо сиромашних, што сам се и трудио да чиним.</verse>
				<verse number="11">А кад Кифа дође у Антиохију, у очи њему против стадох, јер је био осуђен.</verse>
				<verse number="12">Док, наиме, не дођоше неки од Јакова, јео је с незнабошцима; а кад дођоше, повуче се и одвајаше се, бојећи се оних из обрезања.</verse>
				<verse number="13">И дволичаху с њим и остали Јудеји, тако да је њихово дволичење повукло и Варнаву.</verse>
				<verse number="14">А кад видех да не иду право по истини еванђеља, рекох Кифи пред свима: Кад ти као Јудејин незнабожачки а не јудејски живиш, како гониш незнабошце да живе јудејски?</verse>
				<verse number="15">Ми смо рођени Јудеји, а не грешници из незнабожаца,</verse>
				<verse number="16">но, знајући да се човек не оправдава делима закона, него само вером у Христа Исуса, и ми у Христа Исуса поверовасмо, да се оправдамо вером у Христа, а не делима закона, јер се делима закона нико неће оправдати.</verse>
				<verse number="17">Ако би се, пак, тражећи да се оправдамо у Христу, и сами нашли као грешници, је ли онда Христос слуга греху? Боже сачувај!</verse>
				<verse number="18">Јер, ако опет зидам оно што сам развалио, показујем се да сам преступник.</verse>
				<verse number="19">Јер ја законом закону умрех, да Богу живим. С Христом се разапех:</verse>
				<verse number="20">не живим више ја, него живи у мени Христос. А што сад живим у телу, живим у вери у Сина Божјег, који ме је заволео и дао себе за мене.</verse>
				<verse number="21">Не одбацујем благодати Божје; јер, ако праведност законом долази, онда је Христос бадава умро!</verse>
			</chapter>
			<chapter number="3">
				<verse number="1">О неразумни Галати, ко вас је опчинио, којима је Исус Христос пред очима насликан, разапет?</verse>
				<verse number="2">Ово једно хоће од вас да дознам: јесте ли Духа примили кроз дела закона или кроз проповед о вери?</verse>
				<verse number="3">Тако ли сте неразумни? Почели сте Духом, а сад месом свршујете?</verse>
				<verse number="4">Зар сте све то узалуд доживели? Ако је заиста узалуд било!</verse>
				<verse number="5">Који вам, дакле, даје Духа и чини чудеса међу вама, (чини ли то) због дела закона или због проповеди о вери?</verse>
				<verse number="6">Као што Аврам "поверова Богу, и урачуна му се у праведност".</verse>
				<verse number="7">Видите, дакле, да су синови Аврамови они који верују.</verse>
				<verse number="8">А како је писмо унапред видело да Бог вером правда незнабошце, напред објави Авраму: "У теби ће се благословити сви незнабошци".</verse>
				<verse number="9">Тако се они који верују, благосиљају с верним Аврамом.</verse>
				<verse number="10">Јер који чине дела закона, под клетвом су, јер је написано: "Проклет је сваки који не остане у свему што је написано у књизи законској, да то чини".</verse>
				<verse number="11">А да се законом нико не опрадава пред Богом, јасно је, јер "праведник ће од вере живети".</verse>
				<verse number="12">А закон није од вере, него "који то твори, живеће кроз то".</verse>
				<verse number="13">Христос нас је искупио од клетве кроз то".</verse>
				<verse number="14">да на незнабошце благослов Аврамов дође у Исусу Христу, да обећање Духа примимо кроз веру.</verse>
				<verse number="15">Браћо, људски говорим: Ни човечјега потврђена тестамента не може нико уништити, нити му што дометнути.</verse>
				<verse number="16">А Авраму и семену његову речена бише обећања. Не вели: "и семенима", у множини, него у једнини: "и семену твоме", а то је Христос.</verse>
				<verse number="17">Мислим ово: Тестамента што га је Бог пре потврдио, не уништава закон који је постао после 430 година, да укине обећање.</verse>
				<verse number="18">Јер, ако је наследство од закона, онда већ није од обећања: а Бог га је Авраму обећањем даровао.</verse>
				<verse number="19">Шта ће, дакле, закон? Ради преступа додаде се, док не дође семе коме је обећање дано, поставили су га анђели, руком посредника.</verse>
				<verse number="20">А посредника нема где је један, а Бог је један.</verse>
				<verse number="21">Па је ли закон противан обећањима Божјим? Боже сачувај! Јер (само) да један закон који може оживити, била би праведност заиста од закона.</verse>
				<verse number="22">Али писмо затвори све под грех, да би се онима који верују, обећање дало кроз веру у Исуса Христа.</verse>
				<verse number="23">А пре доласка вере чувани смо под законом, затворени за веру која се имала показати.</verse>
				<verse number="24">Тако нам закон би педагог за Христа, да се вером оправдамо.</verse>
				<verse number="25">А пошто дође вера, нисмо више под педагогом.</verse>
				<verse number="26">Јер сте сви ви синови Божји вером у Христа Исуса:</verse>
				<verse number="27">јер који сте се год у Христа крстили, у Христа сте се обукли.</verse>
				<verse number="28">Нема више Јудејина ни Грка, нема више роба ни слободнога, нема више мушко и женско: јер сте сви ви једно у Христу Исусу.</verse>
				<verse number="29">А кад сте ви Христови, онда сте семе Аврамово и наследници по обећању.</verse>
			</chapter>
			<chapter number="4">
				<verse number="1">Али мислим: док је наследник млад, ништа се не разликује до роба, иако је господар од свега,</verse>
				<verse number="2">него је под старатељима и управитељима све до рока очина.</verse>
				<verse number="3">Тако и ми: кад смо били млади, били смо заробљени под елементима света,</verse>
				<verse number="4">а кад дође време, посла Бог Сина свога, који се родио од жене, био под законом,</verse>
				<verse number="5">да искупи оне који су под законом, да примимо посинаштво.</verse>
				<verse number="6">И будући да сте синови, посла Бог Духа Сина свога у срца наша, који виче: Ава, Оче!</verse>
				<verse number="7">Тако ниси више роб, него син; а ако си син, и наследник си кроз Бога.</verse>
				<verse number="8">Али тада, не знајући Бога, служисте ропски боговима који по себи нису то.</verse>
				<verse number="9">Но сад, познавши Бога, или још боље: познати од Бога, како се враћате опет на слабе и јадне елементе, којима опет изнова хоћете ропски да служите?</verse>
				<verse number="10">Пазите на дане, месеце, времена и године!</verse>
				<verse number="11">Бојим се за вас да се нисам узалуд трудио око вас.</verse>
				<verse number="12">Будите као ја што сам, јер сам и ја као што сте ви. Браћо, молим вас! Ништа ми нисте на жао учинили!</verse>
				<verse number="13">А знате да сам вам првипут због телесне слабости проповедао еванђеље,</verse>
				<verse number="14">и искушења свога на телу моме нисте презрели, нити сте (преда мном пљували, него сте ме примили као анђела Божјег, као Христа Исуса.</verse>
				<verse number="15">Па где је ваше блаженство? Јер вам сведочим да бисте тада, кад би било могуће, очи своје извадили и дали мени.</verse>
				<verse number="16">Постадох ли вам, дакле, непријатељ што вам истину говорим?</verse>
				<verse number="17">Не ревнују добро за вас, него хоће да вас одвоје, да би ви ревновали за њих!</verse>
				<verse number="18">А добро је свагда ревновати у добру, а не само кад сам ја код вас.</verse>
				<verse number="19">Децо моја, коју опет с муком рађам, док Христово обличје не постане у вама:</verse>
				<verse number="20">хтео бих да сам сад код вас и да мењам глас свој, јер не знам што бих и како бих с вама!</verse>
				<verse number="21">Кажите ми, ви који хоћете под законом да будете, не чујете ли закона?</verse>
				<verse number="22">Јер је написано да Аврам два сина имаде, једнога од робиње и једнога од слободне.</verse>
				<verse number="23">Али онај од робиње родио се обично, а онај од слободне по обећању.</verse>
				<verse number="24">То је у слици речено: ово су, наиме, два савеза, један од Синајске горе, који рађа за робовање, и то је Агара.</verse>
				<verse number="25">Јер је Агар Синај гора у Арапској. А одговара садашњем Јеруслиму, јер (и) овај робује с децом својом.</verse>
				<verse number="26">А горњи Јерусалим слободан је, и он је наша мати.</verse>
				<verse number="27">Јер је написано: "Радуј се, нероткињо која не рађаш, кликни и повичи, ти која не трпиш муке порођајне, јер остављена има више деце него она која има мужа".</verse>
				<verse number="28">А ви сте, браћо, као и Исак, деца обећања.</verse>
				<verse number="29">Но, као што је онда онај који се родио обично, гонио онога који се родио чудесно, тако и сад.</verse>
				<verse number="30">Али шта каже писмо? "Истерај робињу и сина њезина, јер син робињин неће наследити са сином слободне".</verse>
				<verse number="31">Тако, браћо, нисмо деца робињина, него слободне.</verse>
			</chapter>
			<chapter number="5">
				<verse number="1">За слободу нас је Христос ослободио: стојте, дакле, чврсто и не дајте се опет у јарам ропства ухватити!</verse>
				<verse number="2">Ево, ја, Павле, кажем вам: ако се обрежете, Христос вам ништа неће помоћи.</verse>
				<verse number="3">Још једанпут сведочим свакоме човеку који се обрезује, да је дужан сав закон творити.</verse>
				<verse number="4">Одвојили сте се од Христа ви који хоћете законом да се оправдате, отпали сте од благодати!</verse>
				<verse number="5">Јер ми помоћу Духа од вере чекамо наду да ћемо бити праведни:</verse>
				<verse number="6">јер у Христу Исусу нити што вреди обрезање ни необрезање, него вера која кроз љубав ради.</verse>
				<verse number="7">Добро сте трачли - ко вас је спречио да се не покорите истини?</verse>
				<verse number="8">Наговарање није од онога који вас зове.</verse>
				<verse number="9">Мало квасца укисели све тесто.</verse>
				<verse number="10">Ја се уздам у вас у Господу, да нећете друкчије мислити. А који вас буни, понеће осуду, ма ко био!</verse>
				<verse number="11">А ја, браћо, ако још проповедам обрезање, зашто ме онда гоне? Онда нема више саблазни крстове!</verse>
				<verse number="12">О да би се и ушкопили они који вас буне!</verse>
				<verse number="13">Ви сте на слободу позвани, браћо! Само немојте ову слободу употребити да грешите, него из љубави служите један другоме!</verse>
				<verse number="14">Јер се сав закон извршује у једној речи: "Љуби ближњега свога као себе".</verse>
				<verse number="15">Али, ако се међу собом кољете и једете, гледајте да један другога не истребите!</verse>
				<verse number="16">Мислим: по Духу ходите, и онда нећете извршити што месо жели.</verse>
				<verse number="17">Јер месо жели против Духа, а Дух против меса: ово се једно другоме противи да не чините оно што хоћете.</verse>
				<verse number="18">А ако вас Дух води, онда нисте (више) под законом.</verse>
				<verse number="19">Позната су дела меса, наиме: блуд, нечистоћа, бесрамност,</verse>
				<verse number="20">идолопоклонство, чарање, непријатељства, свађа, пакост, срдње, пркоси, цепања, странке,</verse>
				<verse number="21">зависти, пијанства, пировања, и овоме слично, за што вам напред казујем као што и каза напред, да они који тако шта чине, неће наследити царства Божјег.</verse>
				<verse number="22">А род духовни је љубав, радост, мир, дуго трпљење доброта, милост, вера,</verse>
				<verse number="23">кротост, уздржање: за таке људе нема закона.</verse>
				<verse number="24">А који припадају Христу Исусу, распели су месо са страстима и жељама.</verse>
				<verse number="25">Ако Духом живимо, по Духу и да ходимо.</verse>
				<verse number="26">Не тражимо празне славе, не раздражујмо један другога, не завидимо један другоме!</verse>
			</chapter>
			<chapter number="6">
				<verse number="1">Браћо, ако се и ухвати ко у какву преступу, ви, духовни, исправите такога духом кротости, чувајући себе да и ти не будеш искушан.</verse>
				<verse number="2">Носите бремена један другога, и тако ћете испунити закон Христов.</verse>
				<verse number="3">Јер, ако ко мисли да је што, а није ништа, вара самога себе.</verse>
				<verse number="4">Сваки да испита свје дело, и онда нека се хвали само пред собом, а не пред другим:</verse>
				<verse number="5">Јер ће сваки своје бреме носити.</verse>
				<verse number="6">Који се учи речи, нека дели са својим учитељем сва земаљска добра.</verse>
				<verse number="7">Не варајте се! Бог се не да ружити. Што човек посеје, оно ће и пожњети:</verse>
				<verse number="8">који сеје у месо своје, од меса ће пожњети погибао, а који сеје у Духу, од Духа ће пожњети живот вечни.</verse>
				<verse number="9">А добро чинити да нам се не досади: јер ћемо у своје време пожњети ако се не уморимо!</verse>
				<verse number="10">Зато, дакле, док имамо времена, чинимо добро свакоме, а особито онима који су с нама у вери!</verse>
				<verse number="11">Видите каквим вам великим писменима пишем своје руком!</verse>
				<verse number="12">Они који људима хоће да се допадну, ти вас гоне да се обрезујете, само да не буду гоњени за крст Христов.</verse>
				<verse number="13">Јер ни они сами који се обрезују, не држе закона, него хоће да се ви обрезујете, да се вашим месом хвале.</verse>
				<verse number="14">А ја Боже сачувај да се чим другим хвалим осим крстом Господа нашег Исуса Христа, којим се мени разапе свет и ја свету.</verse>
				<verse number="15">Јер нити је обрезање што нити необрезање, него нова твар.</verse>
				<verse number="16">И који по овом правилу живе - мир на њих и милост, на Израиљ Божји!</verse>
				<verse number="17">Више да ми нико не досађује, јер ја ране Исусове носим на телу своме.</verse>
				<verse number="18">Благодат Господа нашег Исуса Христа с духом вашим, браћо! Амин.</verse>
			</chapter>
		</book>
		<book number="49">
			<chapter number="1">
				<verse number="1">Павле, апостол Христа Исуса по вољи Божјој, светима и вернима у Христу Исусу:</verse>
				<verse number="2">благодат вам и мир од Бога, Оца нашега, и од Господа Исуса Христа.</verse>
				<verse number="3">Слава Богу и Оцу Господа нашег Исуса Христа, који нас је у Христу благословио сваким благословом духовним с неба!</verse>
				<verse number="4">У њему нас је изабрао пре постања света, да будемо свети и праведни пред њим.</verse>
				<verse number="5">У љубави нас је по својој вољи напред одредио да кроз Исуса Христа будемо његови синови</verse>
				<verse number="6">и да хвалимо славну благодат његову, којом нас је обдарио у своме миломе (Сину).</verse>
				<verse number="7">У њему имамо избављење крвљу његовом, опроштење греха по богатству благодати његове,</verse>
				<verse number="8">коју је богато излио на нас у свакој мудрости и разуму,</verse>
				<verse number="9">кад нам је обзнанио тајну воље своје, по вољи својој коју је наумио</verse>
				<verse number="10">да изврши кад дође време: да све састави у Христу, што је на небу и што је на земљи, у њему!</verse>
				<verse number="11">У њему смо и наследници постали, ми који смо по вољи Онога који све чини по одлуци воље своје, напред одређени,</verse>
				<verse number="12">да будемо на хвалу славе његове, ми који смо се напред уздали у Христа.</verse>
				<verse number="13">У њему сте и ви који сте чули реч истине, еванђеље свога спасења, и поверовали, запечаћени обећаним светим Духом,</verse>
				<verse number="14">који је капара нашег наследства, за избављење његове својине, на хвалу његове славе.</verse>
				<verse number="15">Зато ја, пошто чух вашу веру у Господа Исуса и вашу љубав к свима светима,</verse>
				<verse number="16">и не престајем захваљивати за вас кад вас споменем у молитвама својим:</verse>
				<verse number="17">да Бог Господа нашег Исуса Христа, Отац славе, даде вам Духа мудрости и откривења, да га познате,</verse>
				<verse number="18">бистре очи срца вашега, да бисте знали којој вас је нади позвао, како је богата слава наследства његова међу светима</verse>
				<verse number="19">и како је превелика сила његова на нама који верујемо по чињењу силе снаге његове,</verse>
				<verse number="20">коју је показао на Христу кад га је подигао из мртвих и посадио себи с десне стране на небу,</verse>
				<verse number="21">над свим поглаварствима, властима, силама, господствима и над сваким именом које се назива, не само на овоме свету него и на ономе што ће доћи.</verse>
				<verse number="22">и све је покорио под ноге његове, а њега је дао цркви за главу више свега;</verse>
				<verse number="23">она је тело његово, пуна Онога који све испуњава у свему.</verse>
			</chapter>
			<chapter number="2">
				<verse number="1">И вас који сте били мртви због преступа и греха својих,</verse>
				<verse number="2">у којима сте некад живели по духу овога света, по владару ваздушних сила, дух који (и) сад ради у синовима непокорности, -</verse>
				<verse number="3">с овима смо и ми сви некад живели у жељама свога меса, чинили смо вољу меса и помисли, и били смо, као и остали, по природи деца гнева.</verse>
				<verse number="4">Али Бог, који је богат у милости, због велике љубави своје коју је имао к нама,</verse>
				<verse number="5">и нас који смо били мртви због преступа, оживи с Христом - благодаћу сте спасени! -</verse>
				<verse number="6">и с њим васкрсе и посади на небу у Христу Исусу,</verse>
				<verse number="7">да у временима која ће доћи, покаже превелико богатство благодати своје добротом (својом) према нама у Христу Исусу.</verse>
				<verse number="8">Јер сте благодаћу спасени кроз веру; и то није од вас, Божји је дар;</verse>
				<verse number="9">не од дела, да се нико не похвали.</verse>
				<verse number="10">Јер смо његово дело, створени у Христу Исусу за добра дела, која је Бог напред приправио да у њима живимо.</verse>
				<verse number="11">Зато се опомињите да сте некад ви, рођени незнабошци, који се од телесног, руком урађеног назови обрезања зовете необрезање,</verse>
				<verse number="12">да сте у оно време били без Христа, одвојени од друштва Израиљева и без дела у савезима обећања, без наде и без Бога на (овоме) свету!</verse>
				<verse number="13">А сад сте у Христу Исусу, ви који сте некад били "далеко", постали "близу", крвљу Христовом.</verse>
				<verse number="14">Јер је он мир наш; он је саставио оба дела у једно и развалио зид који је растављао, непријатељство, пошто је телом својим</verse>
				<verse number="15">укинуо закон с (његовим) заповестима и наредбама, да, чинећи мир, из двојице начини у себи једнога новог човека</verse>
				<verse number="16">и да обојицу у једном телу помири с Богом крстом, јер је на њему убио непријатељство.</verse>
				<verse number="17">И тако дође и проповеди мир вама "даљнима" и мир онима који су "близу";</verse>
				<verse number="18">јер кроз њега имамо обојица у једном Духу приступа к Оцу.</verse>
				<verse number="19">Тако, дакле, нисте више туђинци и дошљаци, него сте грађани са светима и домаћи Божји,</verse>
				<verse number="20">назидани на темељу апостола и пророка, а камен од угла је сам Христос Исус.</verse>
				<verse number="21">У њему је сва зграда састављена и расте за храм, свет у Господу;</verse>
				<verse number="22">у њему се и ви зидате за духовни стан Божји.</verse>
			</chapter>
			<chapter number="3">
				<verse number="1">Зато (преклањам колена своја) ја, Павле, сужањ Христа Исуса за вас, незнабошце -</verse>
				<verse number="2">јер сте чули за службу благодати Божје која је мени дана за вас:</verse>
				<verse number="3">да се мени откривењем каза тајна, као што горе написах укратко.</verse>
				<verse number="4">Оданде можете, читајући то, познати моје разумевање тајне Христове,</verse>
				<verse number="5">која се у другим нараштајима не каза синовима човечјим као што се сад откри Духом његовим светим апостолима и пророцима:</verse>
				<verse number="6">незнабошци су у Христу Исусу сунаследници, чланови и заједничари у обећању, кроз еванђеље,</verse>
				<verse number="7">којему постадох слуга по дару благодати Божје, која ми је дана по чињењу силе његове.</verse>
				<verse number="8">Мени, најмањему од свих светих, даде се ова благодат, да објавим незнабошцима недокучљиво богатство Христово</verse>
				<verse number="9">и да покажем у чему је тајна која је од вечности била сакривена у Богу који је створио све,</verse>
				<verse number="10">да би се сад поглаварствима и властима на небу кроз цркву обзнанила многоразлична мудрост Божја,</verse>
				<verse number="11">по вечној одредби, коју је извршио у Христу Исусу, Господу нашем!</verse>
				<verse number="12">У њему имамо слободу и приступ (к Богу) с поуздањем, вером у њега.</verse>
				<verse number="13">Зато (вас) молим, да не малакшете због невоља мојих за вас: оне су слава ваша.</verse>
				<verse number="14">Зато преклањам колена своја пред Оцем,</verse>
				<verse number="15">који свакоме роду на небу и на земљи даје име:</verse>
				<verse number="16">да вам да по богатству славе своје да Духом његовим ојача ваш унутрашњи човек,</verse>
				<verse number="17">да се Христос усели вером у срца ваша, да будете у љубави укорењени и утемељени,</verse>
				<verse number="18">да бисте могли разумети са свима светима шта је ширина и дужина, висина и дубина,</verse>
				<verse number="19">и познати љубав Христову, која превазилази сваки разум, да се испуните до потпуне пунине Божје.</verse>
				<verse number="20">А Ономе, који по својој сили која ради у нама, много више може учинити него све што иштемо или мислимо,</verse>
				<verse number="21">њему слава у цркви и у Христу Исусу у сва времена, од вечности до вечности! Амин.</verse>
			</chapter>
			<chapter number="4">
				<verse number="1">Молим вас, дакле, ја, сужањ у Господу, да се владате као што доликује звању којим сте позвани,</verse>
				<verse number="2">са сваком понизношћу и кротошћу, с трпљљењем, трпећи један другога у љубави,</verse>
				<verse number="3">старајући се да одржите јединство духа свезом мира</verse>
				<verse number="4">једно тело и један Дух, као што сте и позвани у једној нади звања свога;</verse>
				<verse number="5">један Господ, једна вера, једно крштење;</verse>
				<verse number="6">један Бог и Отац свих, који је над свима и кроза све и у свима.</verse>
				<verse number="7">А свакоме се од нас даде онолико благодати колико му је Христос дарова.</verse>
				<verse number="8">Зато каже: "Попе се на висину и зароби робље, даде даре људима".</verse>
				<verse number="9">А "попе се" шта је осим да и сиђе у доње делове земље?</verse>
				<verse number="10">Он који сиђе, то је онај који се и попе више свих небеса, да све испуни.</verse>
				<verse number="11">И тако "даде" апостоле, пророке, еванђелисте, пастире и учитеље,</verse>
				<verse number="12">да се свети приправе за дело службе, на сазидање тела Христова,</verse>
				<verse number="13">док сви не дођемо до јединства у вери и у познању Сина Божјег, до човека зрела, до мере доба за пунину Христову,</verse>
				<verse number="14">да не будемо више деца, коју љуља и заноси сваки ветар науке преваром људском, лукавстовм, ради завођења у заблуду,</verse>
				<verse number="15">него да говоримо истину и да у љубави у свему растемо у њега који је глава: Христос.</verse>
				<verse number="16">Јер, кад је све тело њиме састављено и склопљено, и кад сваки зглавак врши своју службу, радећи према мери сваког појединог, онда то чини да тело расте и да се зида у љубави.</verse>
				<verse number="17">Ово, дакле, говорим и заклињем вас у Господу: Не живите више као што живе незнабошци у празности ума свога.</verse>
				<verse number="18">Њихове су мисли тамом покривене, далеко су од живота Божјега, због незнања које је у њима, због окамењења срца својих.</verse>
				<verse number="19">Јер су постали тупи и предадоше се уживањима, да чине сваку нечистоту у неситости.</verse>
				<verse number="20">А ви нисте тако научили Христа;</verse>
				<verse number="21">јер сте чули за њега и поучени сте у њему онако како је истина у Исусу:</verse>
				<verse number="22">да после свога ранијег живљења морате скинути старога човека, који пропада у жељама преварљивим,</verse>
				<verse number="23">да се морате обновити духом ума свога</verse>
				<verse number="24">и обући у новога човека, који је по Богу створен, с правом праведношћу и светошћу.</verse>
				<verse number="25">Зато одбаците лаж и говорите истину, сваки са својим ближњим; јер смо уди један другоме.</verse>
				<verse number="26">Кад се гневите, не грешите! Сунце да не зађе у гневу вашему,</verse>
				<verse number="27">и не дајите места ђаволу.</verse>
				<verse number="28">Који је крао, више да не краде, него да ради и својим рукама да зарађује, да би могао давати потребноме.</verse>
				<verse number="29">Никаква рђава реч да не излази из уста ваших, него само добра, где је потребна и корисна, да донесе благослов онима који слушају.</verse>
				<verse number="30">И не ожалошћавајте светога Духа Божјег, којим сте запечаћени за дан избављења.</verse>
				<verse number="31">Свака горчина, љутина, гнев, вика и хула, нека је далеко од вас са сваком злоћом.</verse>
				<verse number="32">А будите један другоме добри, милостиви, праштајте један другоме, као што је и Бог у Христу опростио вама.</verse>
			</chapter>
			<chapter number="5">
				<verse number="1">Угледајте се, дакле, на Бога, као (његова) мила деца,</verse>
				<verse number="2">и живите у љубави, као што је и Христос вас љубио и дао себе за нас у прилог и жртву, Богу на пријатан мирис.</verse>
				<verse number="3">Блуд и свака нечистота или лакомство да се и не спомиње међу вама, као што доликује светима,</verse>
				<verse number="4">(тако) и срамотне и луде речи, или шале, што се не пристоји, него захваљивање!</verse>
				<verse number="5">Јер ово треба добро да знате: ниједан блудник, нечист или лакомац, што ће рећи идолопоклоник, неће имати дела у царству Христову и Божјем!</verse>
				<verse number="6">Нико да вас не вара празним речима; јер за то иде гнев Божји на синове непокорности.</verse>
				<verse number="7">Не бивајте, дакле, заједничари њихови!</verse>
				<verse number="8">Јер сте некад били тама, али сад сте светлост у Господу. Живите као деца светлости -</verse>
				<verse number="9">род светлости је у свакој доброти, праведности и истини -</verse>
				<verse number="10">истражујте шта је Господу угодно,</verse>
				<verse number="11">и не пристајте на безродна дела таме, него још карајте.</verse>
				<verse number="12">Јер је срамно и рећи што они чине тајно.</verse>
				<verse number="13">Али све што се кара, светлост објављује.</verse>
				<verse number="14">Јер све што се објављује, светлост је. Зато говори: "Устани, ти који спаваш, и васкрсни из мртвих, и обасјаће те Христос".</verse>
				<verse number="15">Пазите, дакле, добро, како живите, не као немудри, него као мудри,</verse>
				<verse number="16">и користите се временом, јер су дани зли!</verse>
				<verse number="17">Зато не будите неразумни, него познајте шта је воља Господња.</verse>
				<verse number="18">И не опијајте се вином, у чему је неваљалство, него бу дите пуни Духа,</verse>
				<verse number="19">говорите међу собом у псалмима, химнама и песмама духовним, појте Господу и славите га у срцима својим,</verse>
				<verse number="20">захваљујте Богу и Оцу свагда за све у име Господа нашег Исуса Христа,</verse>
				<verse number="21">слушајте се међу собом у страху Христову.</verse>
				<verse number="22">Жене, (слушајте) своје мужеве као Господа;</verse>
				<verse number="23">јер је муж глава жени, као што је Христос глава цркви, он као спаситељ (овога свога) тела.</verse>
				<verse number="24">но, као што црква слуша Христа, тао (нека) и жене (слушају) своје мужеве у свему.</verse>
				<verse number="25">Мужеви, љубите своје жене, као што је и Христос љубио цркву и себе предао за њу,</verse>
				<verse number="26">да је освети, очистивши је купањем воденим и речју,</verse>
				<verse number="27">да метне преда се славну цркву, која нема мрље ни бора, или такога чега, него да буде света и без мане.</verse>
				<verse number="28">Тако су и мужеви дужни љубити своје жене као своја телеса. Који љуби своју жену, љуби самога себе.</verse>
				<verse number="29">Јер нико не омрзну кад на своје тело, него га храни и греје, као и Христос цркву,</verse>
				<verse number="30">јер смо уди тела његова.</verse>
				<verse number="31">"Зато ће човек оставити оца и матер и прилепиће се жени својој, и биће двоје једно тело".</verse>
				<verse number="32">Ова тајна је велика: ја говорим за Христа и за цркву.</verse>
				<verse number="33">Али и ви, сваки да љуби своју жену онако као (што љуби) самога себе, а жена да се боји свога мужа.</verse>
			</chapter>
			<chapter number="6">
				<verse number="1">Децо, слушајте своје родитеље у Господу; јер то је право.</verse>
				<verse number="2">"Поштуј оца свога и матер", то је прва заповест с обећањем:</verse>
				<verse number="3">"да ти буде добро и да дуго живиш на земљи".</verse>
				<verse number="4">И ви оцеви, не раздражујте деце своје, него их отхрањујте учећи их и опомињући их како је Господ наредио.</verse>
				<verse number="5">Робови, слушајте своје земаљске господаре са страхом и трепетом, у простоти срца свога, као Христа,</verse>
				<verse number="6">и не служите само пред очима, да угодите људима, него као робови Христови, који вољу Божју творе од срца,</verse>
				<verse number="7">који драговољно служе, као Господу, а не људима,</verse>
				<verse number="8">знајући да сваки што учини добро, оно ће и примити од Господа, био роб или слободњак.</verse>
				<verse number="9">И ви господари, тако исто чините њима, без претње; јер знате да је и њихов и ваш господар на небесима, и да он не гледа ко је ко.</verse>
				<verse number="10">Најпосле: јачајте у Господу и у сили његове снаге!</verse>
				<verse number="11">Обуците се у све оружје Божје, да бисте се могли одржати против лукавства ђаволског.</verse>
				<verse number="12">Јер наша борба није с људима, него с поглаварствима, с властима, с господарима овога мрачнога света, са злим духовима на небу.</verse>
				<verse number="13">Зато узмите све оружје Божје, да бисте се у зли дан могли одупрети и, све свршивши, одржати се.</verse>
				<verse number="14">Стојте, дакле, опасавши бедра своја истином, обукавши се у оклоп праведности,</verse>
				<verse number="15">обувши ноге у приправност за еванђеље мира.</verse>
				<verse number="16">Сврх свега узмите штит вере, о који ћете моћи погасити све огњене стреле нечастивога.</verse>
				<verse number="17">И узмите кацигу спасења, и мач духовни, т.ј. реч Божју.</verse>
				<verse number="18">И сваком молитвом и мољењем молите се Богу у Духу у свако доба, и ради тога бдите са сваким трпљењем и с молитвом за све свете -</verse>
				<verse number="19">па и за мене: да ми се да реч кад отворим уста своја, да са слободом обзнаним тајну еванђеља,</verse>
				<verse number="20">за које радим у оковима; да у њему слободно говорим, као што ми се пристоји говорити.</verse>
				<verse number="21">А да и ви знате како сам ја, шта радим, све ће вам казати Тихик, мили брат и верни слуга у Господу,</verse>
				<verse number="22">кога баш за то и шаљем к вама, да дознате како смо ми и да утеши срца ваша.</verse>
				<verse number="23">Мир браћи и љубав с вером од Бога Оца и Господа Исуса Христа.</verse>
				<verse number="24">Благодат са свима који љубе Господа нашег Исуса Христа једнако!</verse>
			</chapter>
		</book>
		<book number="50">
			<chapter number="1">
				<verse number="1">Павле и Тимотеј, слуге Христа Исуса, свима светима у Христу исусу који су у Филипима, с епископима и ђаконима:</verse>
				<verse number="2">благодат вам и мир од Бога, Оца нашега, и Господа Исуса Христа.</verse>
				<verse number="3">Захваљујем Богу своме кад год вас се сетим</verse>
				<verse number="4">и свагда, у свакој молитви својој молим се за све вас с радошћу,</verse>
				<verse number="5">што сте постали заједничари у еванђељу од првога дана до данас,</verse>
				<verse number="6">уздајући се у то, да ће онај који је почео добро дело у вама, и довршити га до дана Христа Исуса.</verse>
				<verse number="7">Као што је право да ја ово мислим за све вас, јер ва имам у срцу, у оковима својим и у одбрани и утврђивању еванђеља, све вас као заједничаре са мном у благодати.</verse>
				<verse number="8">Јер Бог ми је сведок колико чезнем за свима вама с љубављу Христа Исуса.</verse>
				<verse number="9">И за то се молим Богу, да љубав ваша још више и више изобилује у знању и сваком разумевању,</verse>
				<verse number="10">да бирате оно што је најбоље, да би за дан Христов били чисти и без спотицања,</verse>
				<verse number="11">напуњени плода праведности кроз Исуса Христа, на славу и хвалу Божју.</verse>
				<verse number="12">А хоћу да знате, браћо, да је моје стање пре користило еванђељу,</verse>
				<verse number="13">тако да сва царска гарда и сви остали знају да је своје окове за Христа носим,</verse>
				<verse number="14">и већина браће у Господу, уздајући се у окове моје, већма сме да говори реч Божју без страха.</verse>
				<verse number="15">истина, једни из зависти и свађе, а други од добре воље проповедају Христа;</verse>
				<verse number="16">једни из љубави, јер знају да за одбрану еванђеља лежим (у оковима),</verse>
				<verse number="17">а други из свађе објављују Христа, не с чистом намером, мислећи да ће нанети невољу мојим оковима.</verse>
				<verse number="18">Шта, дакле? Само кад се на сваки начин, с дволичењем или искрено Христос проповеда! И за то се радујем. А и радоваћу се;</verse>
				<verse number="19">јер знам да ће ми ово вашом молитвом и помоћу духа Исуса Христа бити на спасење,</verse>
				<verse number="20">као што чекам и надам се да се ни у чему нећу постидети, него да ће се, као свагда тако и сад, Христос са сваком слободом прославити на телу моме, било животом или смрћу.</verse>
				<verse number="21">Јер је мени живот Христос, а смрт добитак.</verse>
				<verse number="22">А земаљски живот значи за мене плодан рад; и не знам шта ћу да изаберем.</verse>
				<verse number="23">С две стране горим: жељу имам да умрем и да будем с Христом, јер је то много боље;</verse>
				<verse number="24">али остати на земљи потребније је вас ради.</verse>
				<verse number="25">И уздајући се у ово, знам да ћу бити и остати код свих вас за ваш напредак и радост верску,</verse>
				<verse number="26">да се мноме још већма хвалите Христом Исусом кад вам опет дођем.</verse>
				<verse number="27">Само живите достојно еванђеља о Христу, да бих, било да дођем и видим вас, било да сам далеко, чуо за вас да стојите у једноме духу, да се једнодушно заједно борите за веру у еванђеље</verse>
				<verse number="28">и да се ни у чем не плашите од противника. Ово је њима знак пропасти, а вама спасења, и то од Бога.</verse>
				<verse number="29">Јер се вама дарова, за Христа - не само да у њега верујете, него да за њега и страдете:</verse>
				<verse number="30">јер имате исту борбу какву сте видели на мени и сад чујете за мене.</verse>
			</chapter>
			<chapter number="2">
				<verse number="1">Ако, дакле, хришћанска поука, ако љубазна опомена, ако заједница Духа, ако љубав и милосрђе вреди што:</verse>
				<verse number="2">испуните моју радост, па једно мислите, једну љубав имајте, једнодушно за једним тежите.</verse>
				<verse number="3">(Не чините) ништа уз пркос или за празну славу, него у понизности држите један другога за већег од себе;</verse>
				<verse number="4">не мислите сваки (само) на своје, него сваки и на оно што је других.</verse>
				<verse number="5">Будите мишљења Христа Исуса.</verse>
				<verse number="6">Он који је би у обличју Божјем, није сматрао за добит то што је једнак Богу,</verse>
				<verse number="7">него је оставио обличје Божје и узео је обличје слуге, постао је као и други људи. И нашавши се на очи као човек,</verse>
				<verse number="8">понизио је себе и постао је послушан до смрти, до смрти на крсту.</verse>
				<verse number="9">Зато га је Бог и узвисио и даровао му име које је над сваким именом,</verse>
				<verse number="10">да се у име Исусово поклони свако колено оних који су на небу, на земљи и под земљом,</verse>
				<verse number="11">и да сваки језик на славу Бога Оца призна: Исус Христос је Господ.</verse>
				<verse number="12">Зато, мили моји, као што сте свагда били послушни, не само кад сам код вас, него сад још радније кад нисам код вас: градите спасење своје са страхом и трепетом!</verse>
				<verse number="13">Јер Бог је тај који чини у вама да хоћете и чините да би му били по вољи.</verse>
				<verse number="14">Све чините без гунђања и премишљања,</verse>
				<verse number="15">да будете прави и чисти, деца Божја без мане усред рода покваренога и наопакога, међу којима светлите као звезде на свету.</verse>
				<verse number="16">Држите реч живота, на моју хвалу за дан Христов, да ми не буде узалуд трчање и труд.</verse>
				<verse number="17">Но, ако и крв своју морам пролити при жртви и служби вере ваше, радујем се и радујем се са свима вама.</verse>
				<verse number="18">А исто тако радујте се и ви и радујте се са мном.</verse>
				<verse number="19">А надам се у Господа Исуса, да ћу вам скоро послати Тимотеја, да се и ја развеселим кад дознам како сте ви.</verse>
				<verse number="20">Јер ниједнога немам као што је он; он ће се искрено старати за вас.</verse>
				<verse number="21">Јер сви траже што је њихово а не што је Христа Исуса.</verse>
				<verse number="22">А шта он вреди, знате: као дете оцу, тако ми је помогао у служби за еванђеље.</verse>
				<verse number="23">Овога, дакле, надам се да ћу послати одмах како видим шта ће бити са мном.</verse>
				<verse number="24">А уздам се у Господа да ћу и сам скоро доћи.</verse>
				<verse number="25">Нађох, пак, за потребно да пошљем к вама Епафродита, свога брата, помагача и другара у војевању, а вашега посланика и слугу моје потребе;</verse>
				<verse number="26">јер је чезнуо за свима вама и бринуо се што сте чули да се разболео.</verse>
				<verse number="27">И заиста је био болестан до смрти. Но Бог га помилова, али не само њега, него и мене, да ми не дође жалост за жалост.</verse>
				<verse number="28">Тако га шаљем скорије, да се обрадујете кад га опет видите и мени да одлакша мало.</verse>
				<verse number="29">Примите га, дакле, у Господу са сваком радошћу и такове људе поштујте,</verse>
				<verse number="30">јер за дело Христово дође до саме смрти, не маривши за свој живот, да накнади што ми ви нисте могли учинити.</verse>
			</chapter>
			<chapter number="3">
				<verse number="1">Најпосте, браћо моја, радујте се у Господу! Да вам исто пишем, мени није досадно, а за вас је сигурност:</verse>
				<verse number="2">Чувајте се од паса, чувајте се од злих посленика, чувајте се од сечења!</verse>
				<verse number="3">Јер ми смо обрезање, који Духом Божјим Богу служимо, хвалимо се Христом Исусом и не уздамо се у спољашње одлике,</verse>
				<verse number="4">иако бих се и ја могао уздати у спољашње одлике. Ако ко други мисли да се може уздати у спољашње одлике, ја још већма:</verse>
				<verse number="5">Обрезан сам осмога дана, од народа Израиљева сам, од племена Венијаминова, Јеврејин од Јевреја, по закону фарисеј,</verse>
				<verse number="6">по ревности гоних цркву, по праведности законској био сам без мане.</verse>
				<verse number="7">Но што ми беше добитак, то због Христа нађох да је штета.</verse>
				<verse number="8">Шта више, све држим за штету према преважноме познању Христа Исуса, Господа свога, због кога све изгубих и држим за смет, да бих Христ добио</verse>
				<verse number="9">и нашао се у њему, не са својом праведношћу од закона, него с оном (која долази) вером у Христа, с праведношћу од Бога, кроз веру.</verse>
				<verse number="10">Њега (хоћу) да познам и силу његова ускрса и заједницу његових мука, (хоћу) да будем налик на смрт његову,</verse>
				<verse number="11">не бих ли како достигао у ускрс мртвих.</verse>
				<verse number="12">Не као да већ ухватих или да сам већ савршен, него трчим, не бих ли ухватио, јер је и мене ухватио Христос Исус.</verse>
				<verse number="13">Браћо, ја још не мислим да сам ухватио, али једно: Што је за мном, заборављам, а пружам се за оним што је преда мном,</verse>
				<verse number="14">и трчим к мети, к награди небеског звања Божјег у Христу Исусу.</verse>
				<verse number="15">Који смо, дакле, савршени, тако да мислимо; и ако у чему друкчије мислите, Бог ће вам и то открити.</verse>
				<verse number="16">Само, што смо достигли, тога се држимо!</verse>
				<verse number="17">Угледајте се на мене, браћо, и гледајте на оне који тако живе као што нас имате за углед.</verse>
				<verse number="18">Јер многи живе - ја вам много пута говорих за њих, а сад и плачући говорим: непријатељи крста Христова!</verse>
				<verse number="19">Њихов крај је пропаст, њихов Бог је трбух и њихова слава је у њихову сраму, они мисле на земаљско.</verse>
				<verse number="20">А наша је домовина на небу, откуда и Спаситеља очекујемо Господа Исуса Христа,</verse>
				<verse number="21">који ће преобразити наше понижено тело да буде једнако његову славном телу, по сили којом све може да покори себи.</verse>
			</chapter>
			<chapter number="4">
				<verse number="1">Зато, браћо моја мила и пожељена, радости и венче мој, тако стојте тврдо у Господу, мили!</verse>
				<verse number="2">Еводију молим и Синтихију молим, да једно мисле у Господу.</verse>
				<verse number="3">Да, молим и тебе, прави друже, помажи им, јер су се са мном бориле за еванђеље с Климентом и с осталим помагачима мојим, чија су имена у књизи живота.</verse>
				<verse number="4">Радујте се свагда у Господу! И опет велим: радујте се!</verse>
				<verse number="5">Доброта ваша да буде позната свима људима: Господ је близу!</verse>
				<verse number="6">Не брините се ни за што, него у свему молитвом и мољењем са захваљивањем казујте Богу жеље своје.</verse>
				<verse number="7">И мир Божји, који превазилази сваки ум, сачуваће срца ваша и мисли ваше у Христу Исусу.</verse>
				<verse number="8">Најпосле, браћо, што је год истинито, што је год поштено, што је год праведно, што је год чисто, што је год пријатно, што је год славно, што се год врлина зове, што је год хвале вредно, то мислите!</verse>
				<verse number="9">Што сте научили и примили, чули и видели на мени, то чините, и Бог мира биће с вама.</verse>
				<verse number="10">Обрадовах се, пак, врло у Господу, што сте најпосле опет могли да покажете своје старање за мене. Јер сте се заиста старали, али нисте имали прилике.</verse>
				<verse number="11">Не говорим ово због недостатка; јер сам се ја навикао бити задовољан оним у чему сам.</verse>
				<verse number="12">Знам и постити, знам и изобиловати. Све и сва знам, и сит бити и гладовати, и изобиловати и немати.</verse>
				<verse number="13">Све могу кроз онога који ми даје моћ.</verse>
				<verse number="14">Али сте добро учинили што сте се примили моје невоље.</verse>
				<verse number="15">Јер знате и ви, Филипљани, да у почетку (проповедања) еванђеља, кад отидох из Македоније, ниједна црква не беше са мном у давању и примању, осим вас јединих.</verse>
				<verse number="16">Јер сте ми и у Солун више пута послали што ми је било потребно.</verse>
				<verse number="17">Не као да тражим дара, него тражим плода који се множи на корист вашу.</verse>
				<verse number="18">Све сам примио и живим у изобиљу. Богат сам откако примих од Епафродита што сте ми послали, слатки мирис, жртву пријатну, угодну Богу.</verse>
				<verse number="19">А Бог мој испуниће сваку потребу вашу по богатству своме, у слави, у Христу Исусу.</verse>
				<verse number="20">А Богу и Оцу нашем вечна слава! Амин.</verse>
				<verse number="21">Поздравите свакога светог у Христу Исусу. Поздрављају вас браћа која су са мном.</verse>
				<verse number="22">Поздрављају вас сви свети,а особито који су из дома царева.</verse>
				<verse number="23">Благодат Господа Исуса Христа нека је с духом вашим!</verse>
			</chapter>
		</book>
		<book number="51">
			<chapter number="1">
				<verse number="1">Павле, апостол Христа Исуса по вољи Божјој, и брат Тимотеј</verse>
				<verse number="2">светима у Колоси и верној браћи у Христу: благодат вам и мир од Бога, Оца нашега.</verse>
				<verse number="3">Захваљујемо Богу, Оцу Господа нашег Исуса Христа, свагда кад се молимо за вас,</verse>
				<verse number="4">јер смо чули веру вашу у Христа Исуса и љубав коју имате к свима светима,</verse>
				<verse number="5">због наде која вам је спремљена на небу и за коју сте већ пре чули у истинитој речи еванђеља,</verse>
				<verse number="6">које је код вас, као што је по свему свету, и плодно је и расте, као и код нас од онога дана како сте га чули и заиста познали благодат Божју,</verse>
				<verse number="7">као што сте је научили од Епафраса, милога нашег другара у служењу, који је верни слуга Христов за вас,</verse>
				<verse number="8">који нам је и јавио вашу љубав у Духу.</verse>
				<verse number="9">Зато и ми, од онога дана како смо то чули, не престајемо да се молимо Богу за вас и да молимо да се испуните познањем воље његове у свакој духовној мудрости и разумевању,</verse>
				<verse number="10">па да живите као што се пристоји пред Господом и будете му у свему по вољи, да будете плодни у сваком добром делу и да растете у познању Божјем,</verse>
				<verse number="11">да јачате сваком снагом по сили славе његове за свако подношење и стрпљивост, да с радошу</verse>
				<verse number="12">захваљујете Оцу, који вас је начинио подобнима за део наследства светих у светлости.</verse>
				<verse number="13">Он нас је избавио од власти таме и преместио у царство свога милога Сина,</verse>
				<verse number="14">у коме имамо избављење, опроштење греха.</verse>
				<verse number="15">Он је слика Бога који се не види, прворођени пре сваке твари,</verse>
				<verse number="16">јер кроз њега би створено све што је на небу и на земљи, што се види и што се не види, престоли, господства, поглаварства, власти. Све је кроз њега и за њега створено.</verse>
				<verse number="17">И он је пре свега, и све је у њему.</verse>
				<verse number="18">И он је глава телу, цркви, (јер) он је почетак, првенац из мртвих, да он буде у свему први.</verse>
				<verse number="19">Јер би воља Божја да у њему живи сва пунина</verse>
				<verse number="20">и кроз њега да помири све са собом, створивши мир његовом крвљу на крсту, кроз њега (да помири) штоје на земљи и што је на небу.</verse>
				<verse number="21">Па и вас који сте некад били одвојени и (својим) злим делима показивасте непријатељско мишљење -</verse>
				<verse number="22">сад вас помири смрћу његова људског тела, да вас свете, без мане и без кривице изведе преда се,</verse>
				<verse number="23">ако само останете у вери, утемељени и тврди, и непокретни од наде еванђеља које сте чули, које је проповедано сваком створењу под небом, коме ја Павле постадох слуга.</verse>
				<verse number="24">Сад се радујем у своме страдању за вас и на своме телу допуњујем недостатак невоља Христових, за тело његово, т.ј. за цкрву,</verse>
				<verse number="25">којој ја постадох слуга по служби коју ми Бог даде за вас, да проповедам реч Божју,</verse>
				<verse number="26">тајну која је била сакривена од времена и нараштаја - а сад се јави светима његовим,</verse>
				<verse number="27">којима Бог хтеде обзнанити како је богата слава тајне ове међу незнабошцима: Христос у вама, нада на славу.</verse>
				<verse number="28">Њега ми проповедамо, светујући свакога човека и учећи свакога човека свакој мудрости, да би свакога човека начинили саврешним у Христу.</verse>
				<verse number="29">За то се и трудим и борим по његовој моћи која у мени силно ради.</verse>
			</chapter>
			<chapter number="2">
				<verse number="1">Хоћу, наиме, да знате колику борбу имам за вас и за оне у Лаодикији и за све који нису видели мога телеснога лица,</verse>
				<verse number="2">да се утеше срца њихова и да, поучени у љубави, дођу до свега богатства пунога разумевања, до познања тајне Божје, Христа,</verse>
				<verse number="3">у коме је све благо мудрости изнања сакривено.</verse>
				<verse number="4">А ово говорим, да вас нико не превари слатким речима.</verse>
				<verse number="5">јер, ако телом и нисам код вас, али духом сам с вама и радујем се што видим ваш ред и тврђу ваше вере у Христа.</verse>
				<verse number="6">Како сте, дакле, примили Господа Христа Исуса, онако живите у њему,</verse>
				<verse number="7">укорењени и назидани на њему, утврђени у вери како сте научени, изобилујући захвалношћу.</verse>
				<verse number="8">Чувајте се да вас ко не зароби философијом и празном преваром по казивању људском, по елементима света, а не по Христу.</verse>
				<verse number="9">Јер у њему живи сва пунина божанства телесно,</verse>
				<verse number="10">а и ви сте пуни у њему, који је глава свакоме поглаварству и власти.</verse>
				<verse number="11">У њему сте и обрезани обрезањем нерукотвореним, свукавши месно тело, обрезањем Христовим,</verse>
				<verse number="12">кад сте с њим сахрањени у крштењу. У њему сте с њим и устали вером у силу Бога који га је васкрсао из мртивх.</verse>
				<verse number="13">И вас који сте због преступа и због необрезања меса свога били мртви, и вас је с њим оживио, опростивши нам све преступе.</verse>
				<verse number="14">Он је избрисао обвезницу против нас, која нас је својим заповестима оптуживала, и уништио ју је, приковавши је на крст.</verse>
				<verse number="15">Он је разоружао поглаварства и власти и осрамотио их јавно, победивши их кроз њега.</verse>
				<verse number="16">Да вас, дакле, нико не осуђује за јело или за пиће или за какав празник, младину или суботу:</verse>
				<verse number="17">ово је само сен од онога што ће доћи, а тело је Христово.</verse>
				<verse number="18">Ниједан да вас не осуђује који воли да се понижује и да служи анђелима, који се хвали оним штоје (као) видео, који се без разлога надима својим земаљским умом</verse>
				<verse number="19">и не држи се главе, која помоћу зглавака и свеза помаже и држи све тело, и ово расте како Бог хоће.</verse>
				<verse number="20">Ако сте с Христом умрли елементима света, зашто, као да живите у свету, слушате заповести:</verse>
				<verse number="21">Не дохвати се, не окуси, не дотакни се?</verse>
				<verse number="22">Све је ово за то да употребом пропадне! Људске заповести и науке!</verse>
				<verse number="23">Са својом побожношћу, понизношћу и мучењем тела чине се мудрост, али не вреде ништа (и служе само томе) да се задовољи место.</verse>
			</chapter>
			<chapter number="3">
				<verse number="1">Ако сте, дакле, васкрснули с Христом, тражите оно што је горе, где Христос седи с десне стране Бога.</verse>
				<verse number="2">Мислите о ономе што је горе, а не што је на земљи.</verse>
				<verse number="3">Јер сте умрли, и ваш је живот сакривен с Христом у Богу.</verse>
				<verse number="4">А кад се јави Христос, живот наш, онда ћете се и ви с њиме јавити у слави.</verse>
				<verse number="5">Поморите, дакле, уде своје који су на земљи за земаљско: блуд, нечистоту, страст, злу жељу и лакомство, које је идолопоклонство:</verse>
				<verse number="6">за ово долази гнев Божји.</verse>
				<verse number="7">У томе сте и ви негда ходили, кад сте у томе живели.</verse>
				<verse number="8">А сад одбаците и ви све то: гнев, љутину, злоћу, хуљење, ружне речи из уста својих.</verse>
				<verse number="9">Не лажите један на другога, свуците старога човека с делима његовим</verse>
				<verse number="10">и обуците новога, који се обнавља за познање, по слици онога који га је створио,</verse>
				<verse number="11">где нема Грка и Јудејина, обрезања и необрезања, варварина, Скита, роба, слободњака, него је све и у свему Христос.</verse>
				<verse number="12">Обуците се, дакле, као Божји свети и мили избраници, у срце милостиво, у доброту, понизност, кротост, стрпљивост.</verse>
				<verse number="13">Сносите један другога и опраштајте један другоме ако ко има тужбу на кога. Као што је Господ вама опростио, тако чините и ви.</verse>
				<verse number="14">А на све ово (обуците) љубав, која је свеза савршенства.</verse>
				<verse number="15">И мир Божји да влада у срцима вашим, на који сте и позвани у једном телу. И будите захвални!</verse>
				<verse number="16">Реч Христова нека станује у вама богато. Учите и светујте један другога сваком мудрошћу, псалмима, химнама и песмама духовним; са захвалношћу певајте Богу у срцима својим!</verse>
				<verse number="17">И све што год чините речју или делом, све (чините) у име Господа Исуса и кроз њега захваљујте Богу Оцу.</verse>
				<verse number="18">Жене, слушајте своје мужеве, као што треба у Господу.</verse>
				<verse number="19">Мужеви, љубите жене своје и не љутите се на њих.</verse>
				<verse number="20">Децо, слушајте родитеље своје у свему, јер то је угодно у Господу.</verse>
				<verse number="21">оцеви, не раздражујте деце своје, да не остану плашљиви.</verse>
				<verse number="22">робови, слушајте у свему своје земаљске господаре и не служите само пред очима, да људима угодите, него у простоти срца, бојећи се Господа.</verse>
				<verse number="23">Што год чините, од срца чините, као (да чините) Господу, а не људима,</verse>
				<verse number="24">јер знате да ћете од Господа као плату примити наследство. Господу Христу служите.</verse>
				<verse number="25">Јер који скриви, примиће што је скривио; јер се не гледа ко је ко.</verse>
			</chapter>
			<chapter number="4">
				<verse number="1">Господари, чините робовима што је право, знајући да и ви имате господара на небу.</verse>
				<verse number="2">Да вам се не досади молитва, бдите у њој са захваљивањем.</verse>
				<verse number="3">Молите се уједно и за нас, да нам Бог отвори врата за реч, да проповедамо тајну Христову, за коју сам и свезан,</verse>
				<verse number="4">да је јавим онако како морам говорити.</verse>
				<verse number="5">Мудро живите према онима који су напољу. Користите се временом.</verse>
				<verse number="6">Реч ваша нека је свагда пријатна, сољу зачињена, да знате како вам треба свакоме одговарати.</verse>
				<verse number="7">За мене ће вам све казати Тихик, мили брат, верни слуга и другар у Господу,</verse>
				<verse number="8">кога баш за то и шаљем к вама, да дознате како смо и ми да утеши срца ваша,</verse>
				<verse number="9">с Онисимом, верним и милим братом, који је ваш земљак. Они ће вам све казати како је овде.</verse>
				<verse number="10">Поздравља вас Аристарх, који је са мном у сужањству, и Марко, нећак Варнавин, (за кога сте примили заповести; ако дође к вама, примите га,)</verse>
				<verse number="11">и Исус, прозвани Јуст: једини из обрезања који ми помажу у царству Божјем; бише ми утеха.</verse>
				<verse number="12">Поздравља вас ваш земљак Епафрас, слуга Христа Исуса, који се једнако бори за вас у молитвама својим, да будете савршени и пуни свега што је воља Божја.</verse>
				<verse number="13">Ја сведочим за њега да се много брине за вас и за (верне) у Лаодикији и у Јерапољу.</verse>
				<verse number="14">Поздравља вас драги лекар Лука и Димас.</verse>
				<verse number="15">Поздравите браћу у Лаодикији, а нарочито Нимфу и њену домаћу цркву.</verse>
				<verse number="16">И кад се посланица прочита код вас, постарајте се да се прочита и у лаодикиској цркви, а и ви да прочитате лаодикиску.</verse>
				<verse number="17">Кажите Архипу: Пази на службу коју си примио у Господу, да је извршиш.</verse>
				<verse number="18">Поздрав је мојом руком, Павловом. Сећајте се мојих окова. Благодат с вама!</verse>
			</chapter>
		</book>
		<book number="52">
			<chapter number="1">
				<verse number="1">Павле, Силван и Тимотеј цркви солунској (која је) у Богу Оцу и Господу Исусу Христу: благодат вам и мир!</verse>
				<verse number="2">Захваљујемо Богу свагда за све вас, кад (вас) споменемо у молитвама својим,</verse>
				<verse number="3">јер се без престанка сећамо дела вере ваше, труда љубави ваше и тврде наде ваше у Господа нашег Исуса Христа пред Богом, Оцем нашим.</verse>
				<verse number="4">Знамо, браћо љубљена од Бога, да сте изабрани:</verse>
				<verse number="5">јер еванђеље наше не би к вама само у речи, него и у сили и у Духу светом и с пуно поуздања - као што знате какви смо били међу вама вас ради.</verse>
				<verse number="6">И ви се угледасте на нас и на Господа, јер примисте реч у великој невољи с радошћу Духа светога,</verse>
				<verse number="7">тако да постадосте пример свима вернима у Македонији и у Ахаји.</verse>
				<verse number="8">Јер од вас одјекну реч Господња не само у Македонији и Ахаји, него се свуда зна за веру вашу у Бога, тако да нам није потребно што говорити.</verse>
				<verse number="9">Сами причају за вас, како сте нас примили и како сте се од идола обратили Богу, да служите Богу живу и истиниту</verse>
				<verse number="10">и да чекате Сина његова с неба, кога је подигао из мртвих, Исуса, нашег спаситеља од гнева који ће доћи.</verse>
			</chapter>
			<chapter number="2">
				<verse number="1">Та сами знате, браћо, да долазак наш к вама није био слаб,</verse>
				<verse number="2">него смо се, иако смо пре тога, као што знате, страдали и злостављени били у Филипима, ослободили у Богу своме казивати вам еванђеље Божје с великим трудом.</verse>
				<verse number="3">Јер проповед наша није од преваре, ни од нечистоте, ни у лукавству,</verse>
				<verse number="4">него, како нас је Бог за вредне нашао да нам повери еванђеље, тако говоримо, и не мислимо људима да угађамо, него Богу који испитује срца наша.</verse>
				<verse number="5">Јер нити смо кад, као што знате, ласкали, нити, Бог је сведок, са скривеним лакомством долазили;</verse>
				<verse number="6">нити смо тражили од људи славе, ни од вас ни од других,</verse>
				<verse number="7">иако смо, као Христови апостоли, могли бити у части; али бисмо благи међу вама, као мати која негује своју децу.</verse>
				<verse number="8">Тако вас љубећи, били смо готови дати вам не само еванђеље Божје, него и самога себе, јер сте нам омилели.</verse>
				<verse number="9">Сећате се, браћо, посла нашега и труда: ноћ и дан радећи, да не будемо на терет никоме од вас, проповедасмо вам еванђеље Божје.</verse>
				<verse number="10">Ви сте сведоци и Бог, као смо свети, праведни и без кривице били према вама кад сте примили веру.</verse>
				<verse number="11">Знате да смо вас све, као отац децу своју,</verse>
				<verse number="12">световали, позивали и заклињали да живите као што се пристоји пред Богом, који вас је позвао у своје царство и славу.</verse>
				<verse number="13">И зато ми и захваљујемо Богу без престанка, што сте ви реч Божју, коју сте чули од нас, примили не као реч човечју, него, као што је заиста, као реч Божју, која и ради у вама који верујете.</verse>
				<verse number="14">Јер ви, браћо, прођосте као хришћанске цркве Божје у Јудеји; јер исто тако пострадасте и ви од својих земљака као и они од Јудеја,</verse>
				<verse number="15">који убише Господа Исуса и пророке, нас гоне, Бога не слушају и непријатељи су свима људима,</verse>
				<verse number="16">па нам бране да проповедамо незнабошцима да би се спасли, - да тако сасвим напуне меру својих греха. Али већ дође на њих вечни гнев (Божји).</verse>
				<verse number="17">А ми, браћо, осиротевши за вама на кратко време, лицем, не срцем, овећ смо се трудили да вас (опет) видимо с великом жељом.</verse>
				<verse number="18">Јер смо хтели да дођемо к вама - ја, Павле, више пута -, али нам није дао сотона.</verse>
				<verse number="19">Јер ко је наша нада, наша радост, наш венац славе пред Господом нашим Исусом о његовом доласку - зар нисте (с другима) и ви?</verse>
				<verse number="20">Да, ви сте наша слава и наша радост!</verse>
			</chapter>
			<chapter number="3">
				<verse number="1">Зато не могосмо више трпети, него одлучисмо да останемо у Атини сами,</verse>
				<verse number="2">и посласмо Тимотеја, брата свога и слугу Божјега у еванђељу о Христу, да вас утврди и утеши у вери вашој,</verse>
				<verse number="3">да се нико не пољуља у невољама овим. Јер сами знате да смо нато одређени.</verse>
				<verse number="4">Јер још кад смо код вас били, казасмо вам напред да ћемо имати невоља; па тако, као што знате, и би.</verse>
				<verse number="5">Зато ја, не могући више трпети, и послах, да сазнам веру вашу, да вас како не искуша кушач и тако пропадне труд наш.</verse>
				<verse number="6">Но сад дође Тимотеј од вас к нама и донесе нам добру вест о вашој вери и љубави, и да свагда имате добар спомен о нама и желите да нас (опет) видите, као и ми вас.</verse>
				<verse number="7">Зато се, браћо, утешисмо вама у свој нужди и невољи својој вашом вером.</verse>
				<verse number="8">Јер сад смо живи кад ви стојите тврдо у Господу.</verse>
				<verse number="9">Какву хвалу можемо дати Богу за вас, и за сву радост којом се због вас радујемо пред Богом својим?</verse>
				<verse number="10">Ноћ и дан му се најтоплије молимо да вас опет видимо и да испунимо недостатак вере ваше.</verse>
				<verse number="11">А он, Бог и Отац наш, и Господ наш Исус да управи пут наш к вама!</verse>
				<verse number="12">А вас Господ да начини богатима и пребогатима у љубави међу собом и к свима, као што и ми љубисмо вас;</verse>
				<verse number="13">да утврди ваша срца (да буду) без кривице у светости пред Богом и Оцем нашим о доласку Господа нашег Исуса са свима светима његовим!</verse>
			</chapter>
			<chapter number="4">
				<verse number="1">Најпосле, браћо, молимо вас и светујемо у Господу Исусу: као што сте примили од нас како треба да живите и угађате Богу, и као што већ живите, да то још у већој мери чините!</verse>
				<verse number="2">Јер знате какве вам заповести дадосмо у име Господа Исуса.</verse>
				<verse number="3">Јер је ово воља Божја, да будете свети: да се чувате од блуда;</verse>
				<verse number="4">сваки од вас да зна себи жену стећи у светости и части,</verse>
				<verse number="5">не у страсној жељи, као незнабошци који не знају Бога;</verse>
				<verse number="6">не варајте и не закидајте у трговини брата свога; јер ће се Господ осветити за све ово, као што вам већ рекосмо и посведочисмо.</verse>
				<verse number="7">Јер нас Бог не позва да будемо грешни, него свети.</verse>
				<verse number="8">Дакле. који (то) одбацује, не одбацује човека, него Бога, који вам даје свога светога Духа.</verse>
				<verse number="9">А за братољубље не требате да вам се пише, јер сте сами од Бога научени да се љубите међу собом.</verse>
				<verse number="10">Јер и чините то са свом браћом по целој Македонији. Али вас, браћо, молимо, да то још у већој мери чините</verse>
				<verse number="11">и да се старате да живите мирно, да гледате свој посао и да радите својим рукама, као што вам заповедисмо,</verse>
				<verse number="12">да би тако поштено живели пред онима који су напољу и да никога не требате.</verse>
				<verse number="13">А хоћемо да знате, браћо, шта ће бити с онима који су заспали, да не жалите као остали који немају наде.</verse>
				<verse number="14">Јер, ако верујемо да је Исус умро и васкрсао, тако ће Бог и оне који су заспали у Исуус, довести с њим.</verse>
				<verse number="15">Јер ово вам казујемо речју Господњом: Ми, живи, који остајемо до доласка Госпдоњег, нећемо претећи оне који су заспали.</verse>
				<verse number="16">Јер ће сам Господ на заповест, кад се заори глас арханђелов и затруби труба Божја, сићи с неба, и покојни хришћани васкрснуће прво.</verse>
				<verse number="17">Затим ћемо ми, живи, који остајемо, заједно с њима однесени бити на облацима у ваздух, у сусрет Господу; и тако ћемо свагда с Господм бити.</verse>
				<verse number="18">Тешите, дакле, један другога овим речима!</verse>
			</chapter>
			<chapter number="5">
				<verse number="1">А за време и час, браћо, не требате да вам се пише,</verse>
				<verse number="2">јер сами знате добро, да ће дан Господњи доћи као лупеж по ноћи.</verse>
				<verse number="3">Кад кажу: Мир и сигурност!, онда ће изненада напасти на њих погибао, као бол на трудну жену, и неће утећи.</verse>
				<verse number="4">А ви, браћо, нисте у тами, да вас дан као лупеж затече,</verse>
				<verse number="5">јер сте сви ви синови светлости и синови дана. Нисмо ноћи, нити таме.</verse>
				<verse number="6">Не спавајмо, дакле, као остали, него будимо будни и трезни!</verse>
				<verse number="7">Јер који спавају, ноћу спавају, и који се опијају, ноћу се опијају.</verse>
				<verse number="8">А ми, који припадамо дану, будимо трезни, обучени у оклоп вере и љубави и с надом на спасење као кацигом.</verse>
				<verse number="9">Јер нас Бог не одреди за гнев, него да стечемо спасење кроз Господа свога Исуса Христа,</verse>
				<verse number="10">који је умро за нас, да, били будни или спавали, заједно с њим живимо.</verse>
				<verse number="11">Зато се тешите међу собом и снажите један другога, као што већ чините.</verse>
				<verse number="12">Молимо вас, пак, браћо, припознајте оне који се труде међу вама, настојнике своје у Господу и учитеље своје.</verse>
				<verse number="13">Поштујте их за дело њихово нарочито, у љубави. Живите у миру међу собом!</verse>
				<verse number="14">Молимо вас даље, браћо, поучавајте неуредне, тешите малодушне, помажите слабе, сносите свакога!</verse>
				<verse number="15">Гледајте да нико не врати коме зло за зло, него свагда идите за оним што је добро, међу собом и према свима.</verse>
				<verse number="16">Свагда се радујте,</verse>
				<verse number="17">без престанка се молите Богу,</verse>
				<verse number="18">на свачему захваљујте: јер то хоће Бог од вас у Христу Исусу.</verse>
				<verse number="19">Духа не гасите,</verse>
				<verse number="20">пророштва не презирите;</verse>
				<verse number="21">све испитујте, добро задржите,</verse>
				<verse number="22">од свакога се зла уклањајте!</verse>
				<verse number="23">А сам Бог мира да вас посвети сасвим; дух ваш, душа ваша и тело ваше да се сачува без икакве кривице за долазак Господа нашег Исуса Христа!</verse>
				<verse number="24">Веран је онај који вас зове; он ће то и учинити.</verse>
				<verse number="25">Браћо, молите се Богу за нас!</verse>
				<verse number="26">Поздравите сву браћу целивом светим!</verse>
				<verse number="27">Заклињем вас Господом, да се ова посланица прочита пред свом браћом.</verse>
				<verse number="28">Благодат Господа нашег Исуса Христа нека је с вама!</verse>
			</chapter>
		</book>
		<book number="53">
			<chapter number="1">
				<verse number="1">Павле, Силван и Тимотеј цркви солунској (која је) у Богу, Оцу нашем, и Господу Исусу Христу:</verse>
				<verse number="2">благодат вам и мир од Бога, Оца (нашега), и Господа Исуса Христа.</verse>
				<verse number="3">Дужни смо свагда захваљивати Богу за вас, браћо, као што је право, јер јако расте вера ваша и множи се љубав свакога од свих вас међу вама,</verse>
				<verse number="4">тако да се ми сами хвалимо вама по црквама Божјим вашом стрпљивошћу и вером у свима вашим гоњењима и невољама које подносите.</verse>
				<verse number="5">(То је) знак праведнога суда Божјег; да се удостојите царства Божјег, за које (сад) страдате,</verse>
				<verse number="6">ако је праведно у Бога, да врати муке онима који вас муче,</verse>
				<verse number="7">а вама које муче, покој, с нама, кад се покаже Господ Исус с неба, с анђелима силе своје,</verse>
				<verse number="8">у огњу пламеноме, који ће казнити оне који не знају Бога и оне који не слушају еванђеља о Господу нашем Исусу,</verse>
				<verse number="9">који ће кажњени бити вечном пропашћу далеко од лица Господњег и од славе силе његове,</verse>
				<verse number="10">кад у онај дан дође да се прослави међу светима својим и диван да буде у свима вернима, јер сте поверовали сведочанству нашем.</verse>
				<verse number="11">Зато се и молимо свагда за вас, да вас Бог наш начини достојнима звања и испуни свом добром вољом за добро и делима вере у сили,</verse>
				<verse number="12">да би се прославило име Господа нашег Исуса у вама и ви у њему - по благодати Бога нашег и Господа Исуса Христа.</verse>
			</chapter>
			<chapter number="2">
				<verse number="1">Али вас молимо браћо, за долазак Господа нашег Исуса Христа и наше скупљање око њега:</verse>
				<verse number="2">не дајте се лако збунити, нити поплашити, ни духом, ни речју, ни посланицом, тобоже нашом, као да је дан Госпдоњи већ ту.</verse>
				<verse number="3">Да вас нико не превари ни на који начин; јер ће прво доћи отпад и показаће се човек безакоња, син погибли,</verse>
				<verse number="4">који ће се противити и подизати на све што се зове Бог или светиња, тако даће он сести у храм Божји и показивати се као Бог.</verse>
				<verse number="5">Не памтите ли да сам вам ово казивао још кад сам био код вас?</verse>
				<verse number="6">И сад знате шта га задржава да се покаже (тек) у своје време.</verse>
				<verse number="7">Јер тајна безакоња већ ради, само се прво мора уклонити онај који сад задржава,</verse>
				<verse number="8">па ће се онда јавити безаконик, кога ће Господ Исус убити дахом уста својих и уништити појавом свога доласка.</verse>
				<verse number="9">А онај ће доћи по сили сотониној, са сваком силом, знацима и чудесима лажним,</verse>
				<verse number="10">и са сваком неправедном преваром за оне који пропадају, зато што не примише љубави према истини, да би се спасли.</verse>
				<verse number="11">И зато им шаље Бог силу преваре, да верују лажи,</verse>
				<verse number="12">да буду осуђени сви који не вероваше истини, него волеше грех.</verse>
				<verse number="13">А ми смо дужни свагда захваљивати Богу за вас, браћо љубљена од Господа, што вас је Бог од почетка изабрао да се спасете посвећњем кроз Духа и вером у истину.</verse>
				<verse number="14">Јер вас је за то позвао еванђељем нашим, да стечете славу Господа нашег Исуса Христа.</verse>
				<verse number="15">Зато, браћо, стојте тврдо и држите се науке коју смо вам ми предали речју или посланицом.</verse>
				<verse number="16">А сам Господ наш Исус Христос и Бог, Отац наш, који нас је заволео и дао нам вечну утеху и добру наду у милости,</verse>
				<verse number="17">нека утеши срца ваша и нека их утврди у сваком добро делу и речи.</verse>
			</chapter>
			<chapter number="3">
				<verse number="1">Најпосле, браћо, молите се Богу за нас, да се реч Господња шири и слави као и код вас,</verse>
				<verse number="2">и да се избавимо од наопаких и злих људи; јер вера није свију.</verse>
				<verse number="3">Но Господ је веран; он ће вас утврдити и сачувати од зла.</verse>
				<verse number="4">А уздамо се у Господу у вас, да оно што вам заповедамо, чините и чинићете.</verse>
				<verse number="5">А Господ да управи срца ваша на љубав Божју и на стрпљивост Христову.</verse>
				<verse number="6">Заповедамо вам, пак, браћо, у име Господа нашег Исуса Христа, да се одвојите од сваког брата који живи неуредно, а не по науци коју сте примили од нас.</verse>
				<verse number="7">Јер сами знате како се треба угледати на нас; јер нисмо неуредно живели међу вама,</verse>
				<verse number="8">нити смо бадава јели хлеб у кога, него смо с трудом и муком ноћ и дан радили, да не будемо на терет никоме од вас.</verse>
				<verse number="9">Не као да немамо права на то, него да себе дамо вама за пример, да будете као и ми.</verse>
				<verse number="10">Јер смо вам ово заповедили кад смо били код вас. Ко неће да ради, да и не једе.</verse>
				<verse number="11">Јер чујемо да неки неуредно живе међу вама, не раде ништа, него беспосличе.</verse>
				<verse number="12">Таковима заповедамо и опомињемо их у Господу Исусу Христу, да, мирно радећи, свој хлеб једу.</verse>
				<verse number="13">Вама, пак, браћо, да не дотужи добро чинити.</verse>
				<verse number="14">А ко не послуша речи наше у (овој) посланици, тога назначите и не мешајте се с њим, да се посрами.</verse>
				<verse number="15">Али га не држите за непријатеља, него га светујте као брата.</verse>
				<verse number="16">А он, Господ мира, да вам свагда да мир на сваки начин. Господ са свима вама!</verse>
				<verse number="17">Поздрав је мојом руком, Павловом. То је знак у свакој посланици; тако пишем.</verse>
				<verse number="18">Благодат Господа нашег Исуса Христа са свима вама!</verse>
			</chapter>
		</book>
		<book number="54">
			<chapter number="1">
				<verse number="1">Павле, апостол Христа Исуса по заповести Бога, спаситеља нашега, и Христа Исуса, наде наше,</verse>
				<verse number="2">Тимотеју, правоме сину у вери: благодат, милост и мир (ти) од Бога оца и Христа Исуса, господа нашега!</verse>
				<verse number="3">Као што те молих да останеш у Ефесу, кад иђах у Македонију, заповеди некима да не уче друкчије</verse>
				<verse number="4">и да се не баве причама и родословљима којима нема краја и која пре чине препирања него ли (што помажу) Божју уредбу а спасење људи, која је заснована на вери.</verse>
				<verse number="5">А намера (наше) проповеди је: љубав од чиста срца, добре савести и вере нелицемерне.</verse>
				<verse number="6">Овога се неки одрекоше и дадоше се у празне говоре;</verse>
				<verse number="7">хтели би да буду законици, а не знају ни шта говоре ни шта тврде.</verse>
				<verse number="8">А знамо да је закон добар ако се ко њиме као што треба служи</verse>
				<verse number="9">и зна то да за праведника закона нема, него за безаконике и непокорне, за безбожнике и грешнике, за непобожне и погане, за убице оца и матере, за убице,</verse>
				<verse number="10">за блуднике, за педерасте, за људокрадице, за лажљивце, за оне који се криво заклињу, и ако се још шта противи здравој науци.</verse>
				<verse number="11">Тако учи еванђеље о слави блаженога Бога, које је мени поверено.</verse>
				<verse number="12">Захваљујем Христу Исусу, Господу нашем, који ми даде моћ, што ме за верна прими и постави у службу,</verse>
				<verse number="13">(мене) који сам пре био хулник, гонитељ и силеџија. Али бих помилован, јер чиних у незнању, у неверовању;</verse>
				<verse number="14">и пребогато се изли благодат Господа нашега с вером и љубављу у Христу Исусу.</verse>
				<verse number="15">Истинита је реч и достојна да је сви приме: "Христос Исус дође на свет да спасе грешике". Ја сам први међу њима,</verse>
				<verse number="16">али баш за то бих помилован, да на мени првоме покаже Христос Исус сву своју стрпљивост, да будем слика оних који ће у њега веровати за живот вечни.</verse>
				<verse number="17">А цару времена, нераспадљивоме, који се не види, јединоме Богу, вечна част и слава! Амин.</verse>
				<verse number="18">Ову, пак, заповест предајем ти, сине Тимотеју, по пређашњим пророштвима за тебе, да, оснажен њима, ратујеш добар рат,</verse>
				<verse number="19">имајући веру и добру савест. Ову неки одбацише и вера им се разби.</verse>
				<verse number="20">Међу овима су Именеј и Александар, које предадох сотони, да се науче не хулити.</verse>
			</chapter>
			<chapter number="2">
				<verse number="1">Молим, дакле, пре свега, да се чине мољења, молитве, молбе и захваљивања за све људе,</verse>
				<verse number="2">за цареве и за сва поглаварства, да тих и миран живот поживимо у свакој побожности и поштењу.</verse>
				<verse number="3">Ово је добро и пријатно пред Богом спаситељем нашим,</verse>
				<verse number="4">који хоће да се сви људи спасу и да дођу до познања истине.</verse>
				<verse number="5">Јер је један Бог и један посредник Бога и људи, човек Христос Исус,</verse>
				<verse number="6">који себе даде у откуп за све - (то беше) сведочанство (Божје) у своје време,</verse>
				<verse number="7">за које сам ја постављен као проповедник и апостол - истину говорим, не лажем - као учитељ незнабожаца у вери и истини.</verse>
				<verse number="8">Хоћу, дакле, да људи на свакоме месту, кад се моле Богу, подижу свете руке, без гнева и свађе.</verse>
				<verse number="9">Тако и жене, у пристојном оделу, са стидом и смерношћу; да украшују себе не плетеницама, златом, бисером или хаљинама скупоценим,</verse>
				<verse number="10">него, као што доликује женама које за себе говоре да су побожне: добрим делима!</verse>
				<verse number="11">Жена нека се учи мирно и са сваком покорношћу.</verse>
				<verse number="12">Али учити не допуштам жени, нити да влада мужем, него да буде мирна!</verse>
				<verse number="13">Јер је прво Адам створен, па онда Ева.</verse>
				<verse number="14">И Адам се не превари, а жена, преварена, постаде преступница.</verse>
				<verse number="15">Али ће се спасти рађањем деце, ако остану у вери, љубави и светости са смерношћу.</verse>
			</chapter>
			<chapter number="3">
				<verse number="1">Истинита је реч: ко епископства жели, лепу службу жели.</verse>
				<verse number="2">Али епископ треба да је без мане, једне жене муж, трезан, паметан, поштен, гостољубив, кадар поучити,</verse>
				<verse number="3">не пијаница, не убојица, него добар, миран, не среброљубац,</verse>
				<verse number="4">који својим домом добро управља и има послушну децу са сваким поштењем, -</verse>
				<verse number="5">јер ко својим домом не зна да управља, како ће се моћи старати за цркву Божју? -</verse>
				<verse number="6">не новокрштен, да се не би надуо и упао у суд ђавољи.</verse>
				<verse number="7">А ваља да има и добро сведочанство од оних који су напољу, да не би упаоу срамоту и у замку ђавољу.</verse>
				<verse number="8">Ђакони исто тако (треба да су) поштени, не двојезични, не који много вина пију, не лакоми на гадан добитак,</verse>
				<verse number="9">који имају тајну вере у чистој савести.</verse>
				<verse number="10">Али и ови прво да се испитају, па онда да служе, ако су без мане.</verse>
				<verse number="11">Тако и жене (треба да су) поштене, не које опадају, трезне, верне у свему.</verse>
				<verse number="12">Ђакони да буду мужеви једне жене, децом и домовима својим добро да управљају.</verse>
				<verse number="13">Јер који добро служе, стичу себи леп степен и много поуздања у вери у Христа Исуса.</verse>
				<verse number="14">Ово ти пишем надајући се да ћу скоро доћи к теби;</verse>
				<verse number="15">а ако се задржим, да знаш како треба живети у дому Божјем, а то је црква Бога живога, стуб и тврђа истине.</verse>
				<verse number="16">И заиста је велика тајна (наше) вере: "Јави се као човек, победи као Бог, показа се анђелима, проповеди се народима, верова се на свету, узнесе се у слави!"</verse>
			</chapter>
			<chapter number="4">
				<verse number="1">Али Дух јасно каже, да ће у последња времена неки отпасти од вере и слушаће лажне духове и науке демона,</verse>
				<verse number="2">који с претварањем лажу, жигосани су на својој савести,</verse>
				<verse number="3">забрањују брак и (заповедају) уздржавати се од јела, која је Бог створио да их верни, који су познали истину, са захвалношћу примају!</verse>
				<verse number="4">јер је свако створење Божје добро и ништа није на одмет што се са захвалношћу примају!</verse>
				<verse number="5">јер се освећује речју Божјом и молитвом.</verse>
				<verse number="6">Ако тако будеш учио браћу, бићеш добар слуга Христа Исуса, који се храни речима вере и добре науке коју си примио.</verse>
				<verse number="7">А поганих бапских прича клони се! Него се вежбај у побожности!</verse>
				<verse number="8">Јер је телесна вежба мало корисна, а побожност је корисна за све, јер има обећање за живот садашњи и будући.</verse>
				<verse number="9">Ово је истинита реч и достојна да је свако прими.</verse>
				<verse number="10">Јер се за то трудимо и боримо, што се уздамо у Бога живога, који је спаситељ свима људима, а особито вернима.</verse>
				<verse number="11">Ово заповедај и учи!</verse>
				<verse number="12">Нико да те не презире због твоје младости, него буди пример вернима, у речи, у живљењу, у љубави, у вери, у чистоти.</verse>
				<verse number="13">Док не дођем, пази на читање, световање и учење.</verse>
				<verse number="14">Не пусти у немар дар који је у теби, који ти је дан по пророштву, кад презвитери метнуше руке на тебе.</verse>
				<verse number="15">За ово се старај, у овоме живи, да се напредак твој покаже свима.</verse>
				<verse number="16">Пази на себе и на науку; држи се тога! Јер ово чинећи, спашћеш и себе и оне који те слушају.</verse>
			</chapter>
			<chapter number="5">
				<verse number="1">Старијег човека не карај, него му говори као оцу, млађим људима као браћи,</verse>
				<verse number="2">старијим женама као матерама, млађима као сестрама, у свакој чистоти.</verse>
				<verse number="3">Удовице поштуј - које су праве удовице.</verse>
				<verse number="4">Ако ли која удовица има децу или унучад, нека се (ова) прво уче своју кућу поштовати и зајам враћати родитељима; јер је ово угодно пред Богом.</verse>
				<verse number="5">Права, усамљена удовица узда се у Бога и живи у молитви и мољењу ноћ и дан.</verse>
				<verse number="6">А која живи у сладостима, жива је мртва.</verse>
				<verse number="7">И ово им заповеди, да буду без мане.</verse>
				<verse number="8">А ко се за своје, особито домаће, не стара, одрекао се вере и гори је од онога који не верује!</verse>
				<verse number="9">У удовички списак нека се запише (само) она која није млађе од шездесет година, која је била једноме мужу жена</verse>
				<verse number="10">и на гласу је са добрих дела: ако је децу одгајила, ако је гостољубива била, ако је светима ноге прала, ако је невољнима помагала, ако је ишла за сваким добрим делом.</verse>
				<verse number="11">Млађе удовице не примај! Јер, кад се упале против Христа, хоће да се удају,</verse>
				<verse number="12">и на њима је осуда Божја што се раније обећање погазиле.</verse>
				<verse number="13">А уједно се, идући по кућама, уче и беспосличити, но не само беспосличити, него и брбљати и мешати се у туђе ствари; и онда говоре што не треба.</verse>
				<verse number="14">Хоћу, дакле, да се млађе удовице удају, децу рађају, кућу куће и никаква узрока да не дају противнику за хуљење.</verse>
				<verse number="15">Јер неке већ скренуше с правог пута и одоше за сотоном.</verse>
				<verse number="16">Ако, пак, која верна има удовице, нека се она стара за њих, и нека не досађују цркви, да би се могла старати за праве удовице.</verse>
				<verse number="17">Презвитерима који су добре старешине, да се даје двострука плата, особито онима који проповедају и уче.</verse>
				<verse number="18">Јер писмо каже. "Волу који врше, не завезуј уста" и: "Радин је достојан своје плате".</verse>
				<verse number="19">На презвитера не примај тужбе, осим кад има два или три сведока.</verse>
				<verse number="20">Оне који греше, покарај пред свима, да и у друге уђе страх.</verse>
				<verse number="21">Заклињем те пред Богом и Христом Исусом и избраним анђелима, да ово чиниш праведно и да ништа не чиниш гледајући ко је ко.</verse>
				<verse number="22">Руку брзо не мећи ни на кога и немај (тако) дела у туђим гресима. Држи себе чиста!</verse>
				<verse number="23">Више не пиј (само) воде, него пиј помало вина због стомака свога и својих честих болести.</verse>
				<verse number="24">Неких су људи греси познати и иду пред њима на суд; а неких иду за њима.</verse>
				<verse number="25">Тако су и добра дела позната; а и која нису, не могу се сакрити.</verse>
			</chapter>
			<chapter number="6">
				<verse number="1">Сви који су као робови под јармом, нека своје господаре држе за вредне сваког поштовања, да се не би хулило на име Божје и на науку.</verse>
				<verse number="2">А који хришћане имају за господаре, да их не поштују мање зато што су браћа, него још радије да (им) служе, што су верни и (Богу) мили, који се паште у доброчинству. ово учи и светуј!</verse>
				<verse number="3">Ако ли ко друкчије учи и не држи се здравих речи Господа нашег Исуса Христа и науке вере наше,</verse>
				<verse number="4">тај се (само) надуо, а не зна ништа, него болује од расправљања и препирања, ода шта постаје завист, свађа, хуљење, зле мисли,</verse>
				<verse number="5">свађе лудих људи, који су лишени истине, који мисле да је побожност извор добити.</verse>
				<verse number="6">И заиста је побожност богат извор добити, кад је спојена са задовољством:</verse>
				<verse number="7">јер ништа не донесосмо на овај свет, па не можемо ништа ни однети!</verse>
				<verse number="8">А кад имамо храну и одећу, будимо овим задовољни!</verse>
				<verse number="9">А који хоће да се обогате, упадају у напаст и замку и у многе луде и шкодљиве жеље, које људе гурају у пропаст и погибао.</verse>
				<verse number="10">Јер је среброљубље корен свих зала, коме се неки предадоше и зађоше од вере и навукоше на себе многе муке.</verse>
				<verse number="11">А ти, човече Божји, бегај од овога! И иди за праведношћу, побожношћу, вером, љубављу, стрпљењем, кротошћу.</verse>
				<verse number="12">Бори се у доброј борби вере, дохвати се вечног живота на који си позван и (за који) си признао лепо признање пред многим сведоцима.</verse>
				<verse number="13">Заповедам ти пред Богом који све оживљује и Христом Исусом који је за Понтија Пилата посведочио лепо признање:</verse>
				<verse number="14">држи заповест чисту и незазорну од доласка Господа нашег Исуса Христа,</verse>
				<verse number="15">који ће нам у своје време показати блажени и једини владалац, цар над царевима и господар над господарима,</verse>
				<verse number="16">који једини има бесмртност и живи у светлости којој се не може приступити, кога нико од људи није видео, нити може видети: њему част и вечна сила! Амин.</verse>
				<verse number="17">Богатима на овоме свету заповедај да се не поносе и не уздају у богатство пропадљиво, него у Бога, који нам све даје изобилно за ужитак.</verse>
				<verse number="18">Нека чине добро, нека се богате у добрим делима, нека буду подашни, заједнични,</verse>
				<verse number="19">и нека (тако) себи сабирају добар темељ за будућност, да дођу до правог живота.</verse>
				<verse number="20">О Тимотеју, сачувај што ти је предано, клони се поганих, празних речи и супротног учења лажнога "знања",</verse>
				<verse number="21">кога се неки држе и отпадоше од вере. Благодат с вама!</verse>
			</chapter>
		</book>
		<book number="55">
			<chapter number="1">
				<verse number="1">Павле, апостол Христа Исуса по вољи Божјој, да проповеда обећани живот у Христу Исусу,</verse>
				<verse number="2">Тимотеју, миломе сину: благодат, милост и мир (ти) од Бога Оца и Христа Исуса, Господа нашега!</verse>
				<verse number="3">Сећајући те се без престанка у молитвама својим ноћ и дан, захваљујем Богу, коме од прародитеља (својих) служим с чистом свешћу.</verse>
				<verse number="4">Сећам се суза твојих и желим да те видим, да се испуним радошћу,</verse>
				<verse number="5">јер се сећам твоје нелицемрне вере, која се прво усели у бабу твоју Лоиду и у матер твоју Евникију, а уверен сам да је и у теби.</verse>
				<verse number="6">Зато ти напомињем: распири дар Божји који је у теби како сам меттуо руке своје на тебе!</verse>
				<verse number="7">Јер нам Бог не даде духа страха, него силе, љубави и разборитости.</verse>
				<verse number="8">Не стиди се, дакле, сведочанства за Господа нашег, ни мене, сужња његова, него пострадај са мном за еванђеље, по сили Бога,</verse>
				<verse number="9">који нас је спасао и призвао звањем светим, не по делима нашим, него по својој одлуци и благодати која нам је у Христу Исусу дана пре вечних времена,</verse>
				<verse number="10">а сад се показа у доласку Спаситеља нашег Христа Исуса, који је уништио смрт и обасјао живот и нераспадљивост еванђељем,</verse>
				<verse number="11">за које сам ја постављен као проповедник, апостол и учитељ!</verse>
				<verse number="12">зато и патим ово, али се не стидим; јер знам у кога сам се уздао, и уверен сам да је кадар мени поверено благо сачувати до онога дана!</verse>
				<verse number="13">За пример здраве науке узми то што си чуо од мене (и тако остани) у вери и љубави коју имамо у Христу Исусу.</verse>
				<verse number="14">Лепо, поверено (ти) благо сачувај Духом светим који живи у нама.</verse>
				<verse number="15">То знаш да су се у Азији сви одвратили од мене, међу којима је Фигел и Ермоген.</verse>
				<verse number="16">А Онисифорову дому да да Господ милост (своју), јер ме је много пута утешио и окова мојих није се стидео,</verse>
				<verse number="17">него ме је, кад је дошао у Рим, вредно тражио и нашао:</verse>
				<verse number="18">па нека му Господ да да нађе милост у Господа у онај дан! И шта је све у Ефесу учинио, ти знаш најбоље.</verse>
			</chapter>
			<chapter number="2">
				<verse number="1">Ти, дакле, сине мој, јачај у благодати коју имаш у Христу Исусу,</verse>
				<verse number="2">и што си чуо од мене пред многим сведоцима, то предај верним људима, који ће кадри бити и друге научити.</verse>
				<verse number="3">Трпи са мном као добар војник Христа Исуса.</verse>
				<verse number="4">Ниједан се војник не заплеће у трговине овога света - да би угодио војводи.</verse>
				<verse number="5">Па и кад се бори неко, не добива венца ако се није борио по правилу.</verse>
				<verse number="6">Тежак који се труди, треба први да окуси од рода.</verse>
				<verse number="7">Разумеј што говорим - Господ ће ти већ дати разум у свему!</verse>
				<verse number="8">Опомињи се Исуса Христа који је устао из мртвих, који је од семена Давидова, по моме еванђељу,</verse>
				<verse number="9">за које трпим до самих окова као какав злочинац, али реч Божја није везана.</verse>
				<verse number="10">Зато трпим све избраних ради, да и они добију спасење које је у Христу Исусу, заједно са славом вечном.</verse>
				<verse number="11">Истинита је реч: "Ако смо с њим умрли, с њим ћемо и живети;</verse>
				<verse number="12">ако с њим трпимо, с њим ћемо и царовати; ако га се одречемо, и он ће се нас одрећи;</verse>
				<verse number="13">ако смо неверни, он остаје веран, јер не може самога себе изневерити".</verse>
				<verse number="14">Ово напомињи и заклињи их пред Богом да се не препиру, што није ни од какве користи, него упропашћује оне који слушају.</verse>
				<verse number="15">Постарај се да се покажеш ваљан пред Богом, као радин који се нема шта стидети, који право управља речју истине.</verse>
				<verse number="16">А поганих празних речи клони се; јер ће (таки људи) бити све безбожнији,</verse>
				<verse number="17">и реч њихова разједаће око себе као рак. Међу овима је Именеј и Филит,</verse>
				<verse number="18">који у истини погрешише, јер говоре да је ускрс већ био, и (тако) уништавају веру неких.</verse>
				<verse number="19">Али Божји тврди темељ стоји и има овај печат: "Господ зна своје" и: "Да одступи од греха сваки који спомиње име Господње!"</verse>
				<verse number="20">Али у великом дому нема само златних и сребрних судова, него и дрвених и земљаних; и једни (су одређени) за част, а други за срамоту.</verse>
				<verse number="21">Ако, дакле, ко очисти себе од овога, биће суд за част, освећен, користан господару, приправљен за свако добро дело.</verse>
				<verse number="22">Бежи од жеља младости, а труди се да дођеш до праведности, вере, љубави, мира с онима који призивају Господа од чистога срца.</verse>
				<verse number="23">А лудих и глупих препирања клони се, јер знаш да рађају (само) свађе.</verse>
				<verse number="24">А слуга Господњи не треба да се свађа, него треба да је кротак према свима, кадар поучити, зло стрпљиво да подноси,</verse>
				<verse number="25">с кротошћу да поучава оне који се противе, еда би им како Бог дао да се преокрену и познају истину,</verse>
				<verse number="26">да се освесте и извуку из замке ђавола који их је уловио да чине по његовој вољи.</verse>
			</chapter>
			<chapter number="3">
				<verse number="1">Али ово знај, да ће у последње дане настати тешка времена:</verse>
				<verse number="2">људи ће бити саможиви, среброљупци, хвалише, поносити, хулници, непокорни родитељима, неблагодарни, безбожни,</verse>
				<verse number="3">без љубави, непримирљиви, опадачи, разуздани, бесни, не доброљубиви,</verse>
				<verse number="4">издајници, нагли, надувени, који више маре за сласти него за Бога,</verse>
				<verse number="5">који имају обличје побожности, али силе су се њезине одрекли - и ових се клони!</verse>
				<verse number="6">Јер су од ових они који се завлаче по кућама и робе женице које су натоварене гресима и воде их различне жеље,</verse>
				<verse number="7">које се свагда уче и никад не могу да дођу до познања истине.</verse>
				<verse number="8">Као што се Јаније и Јамврије противише Мојсију, тако се и ови противе истини, - људи изопаченог ума и непоуздани у вери.</verse>
				<verse number="9">Али више неће напредовати; јер ће њихово безумље постати јавно пред свима, као и оних што поста.</verse>
				<verse number="10">А ти си се угледао на моју науку, живљење, намеру, веру, сношење, љубав, стрпљивост,</verse>
				<verse number="11">гоњења, страдања, каква ми се догодише у Антиохији, Икониуму и Листри. Така сам гоњења поднео и од свих ме је избавио Господ!</verse>
				<verse number="12">Али и сви који побожно хоће да живе у Христу Исусу, биће гоњени.</verse>
				<verse number="13">А зли људи и варалице биће све гори - "преварене варалице!"</verse>
				<verse number="14">Али ти стој у томе што си научио и што си с вером примио, јер знаш од кога си се научио</verse>
				<verse number="15">и што из малена знаш Свето писмо, које те може умудрити на спасење вером у Христа Исуса.</verse>
				<verse number="16">Свако од Бога задахнуто писмо је уједно и корисно за поуку, за карање, за поправљање, за одгајање у праведности,</verse>
				<verse number="17">да човек Божји буде савршен, приправљен за свако добро дело.</verse>
			</chapter>
			<chapter number="4">
				<verse number="1">Закљињем те пред Богом и Христом Исусом који ће судити живима и мртвима, и доласком његовим и царством његовим:</verse>
				<verse number="2">проповедај реч, нађи се на месту зван и незван, поучи, покарај, светуј са сваком стрпљивошћу и учењем!</verse>
				<verse number="3">Јер ће доћи време кад здраве науке неће подносити, него ће по својим жељама накупити себи учитеље, да их ови чешу по ушима.</verse>
				<verse number="4">Одвратиће уши од истине иокренуће се ка причама.</verse>
				<verse number="5">А ти буди трезан у свему, трпи, учини дело еванђелиста, службу своју сврши!</verse>
				<verse number="6">Јер ја се већ жртвујем и време мога одласка наста!</verse>
				<verse number="7">Добар сам бој био, трку сам свршио, веру одржао!</verse>
				<verse number="8">Сад ме чека венац праведности, који ће ми у онај дан дати Господ, праведни судија; али не само мени, него и свима који се радују његову доласку.</verse>
				<verse number="9">Постарај се да дођеш брзо к мени.</verse>
				<verse number="10">Јер ме Димас, омилевши му овај свет, остави и отиде у Солун, Крискент у Галатију, Тит у Далмацију;</verse>
				<verse number="11">само је Лука код мене. Марка узми и доведи га са собом; јер ми је добар за службу.</verse>
				<verse number="12">Тихика сам послао у Ефес.</verse>
				<verse number="13">Кад дођеш, донеси огртач што сам га оставио у Троади код Карпа, и књиге, а особито пергаменте.</verse>
				<verse number="14">Александар, ковач, учинио ми је много зла. Платиће му Господ по делима његовим!</verse>
				<verse number="15">Чувај се и ти од њега! Јер се врло противио речима нашим.</verse>
				<verse number="16">Кад сам се првипут бранио, нико ми не дође у помоћ, него ме сви оставише. Да им се не прими!</verse>
				<verse number="17">Али Господ беше са мном и даде ми моћ - да се кроза ме рашири проповед на све стране и да је чују сви народи - и тако се избавих од чељусти лавовских.</verse>
				<verse number="18">Господ ће ме избавити (и) од сваког зла дела и спашће ме у царство своје небеско. Њему вечна слава! Амин.</verse>
				<verse number="19">Поздрави Приску и Акилу, и Онисифоров дом.</verse>
				<verse number="20">Ераст оста у Коринту, а Трофима оставих у Милиту болесна.</verse>
				<verse number="21">Потруди се да дођеш (још) пре зиме. Позравља те Еувул, Пуд, Лин, Клаудија и сва браћа.</verse>
				<verse number="22">Господ нека је с духом твојим! Благодат с вама!</verse>
			</chapter>
		</book>
		<book number="56">
			<chapter number="1">
				<verse number="1">Павле, слуга Божји и апостол Исуса Христа, да би избрани Божји веровали и познали истину вере наше,</verse>
				<verse number="2">и да би се надали животу вечном, што га је Бог који не може лагати, обећао пре вечних времена,</verse>
				<verse number="3">а у своје је време јавио реч своју проповеђу, која је по заповести Бога, Спаситеља нашег, мени поверена, -</verse>
				<verse number="4">Титу, правоме сину по вери нас обојице: благодат и мир (ти) од Бога оца и Христа Исуса, Спаситеља нашег!</verse>
				<verse number="5">За то те оставих на Криту,да уредиш остало и да по свима градовима поставиш презвитере, као што ти ја заповедих:</verse>
				<verse number="6">ако је ко без мане, једне жене муж, (и) има децу која верују, за коју се не говори да су рђава или непокорна.</verse>
				<verse number="7">Јер епископ, као Божји пристав, треба да је без мане, не самовољан, не љутит, не пијаница, не убојица, не лаком на гадан добитак,</verse>
				<verse number="8">него гостољубив, да воли оно што је добро, паметан, праведан, побожан, умерен,</verse>
				<verse number="9">који се држи поуздане речи која се слаже с науком, да буде кадар по здравој науци световати и покарати оне који се противе.</verse>
				<verse number="10">Јер има много непокорних, који празним брбљањем помућују ум, особито они из обрезања.</verse>
				<verse number="11">Њима треба уста запушити, јер гаднога добитка ради уче што не треба, па целе куће упропашћују.</verse>
				<verse number="12">Рекао је један од њих, њихов пророк: "Крићани су свагда лажљиви, зверови и лени трбуси".</verse>
				<verse number="13">Сведочанство је ово истинито. Зато их карај без штеђења, да буду здрави у вери</verse>
				<verse number="14">и не слушају јудејских прича и заповести људи који се одвраћају од истине.</verse>
				<verse number="15">Чистима је све чисто; а прљавим и невернима ништа није чисто, него им је ум и савест прљава.</verse>
				<verse number="16">Говоре да знају Бога, а делима га се одричу, мрски, непослушни и ни за какво добро дело подобни.</verse>
			</chapter>
			<chapter number="2">
				<verse number="1">А ти говори оно што се слаже са здравом науком:</verse>
				<verse number="2">Старци да буду трезни, поштени, паметни, здрави у вери, љубави (и) стрпљивости.</verse>
				<verse number="3">Тако и старице: да се владају као што доликује светима, да не буду опадљиве, да се не предају врло вину, да уче добру,</verse>
				<verse number="4">да би научиле младе жене да љубе мужеве, да љубе децу,</verse>
				<verse number="5">да буду поштене, чисте, добре кућанице, добре, покорне својим мужевима, да се не би хулило на реч Божју.</verse>
				<verse number="6">Тако и младе људе светуј да буду паметни у свему,</verse>
				<verse number="7">а сам се покажи као пример добрих дела, у науци (покажи) чистоту, озбиљност,</verse>
				<verse number="8">реч здраву и незазорну, да се противник посрами, не имајући ништа зло да каже за нас.</verse>
				<verse number="9">Робови да слушају своје господаре у свачему, да (им) буду угодни и да не одговарају,</verse>
				<verse number="10">да не краду, него у свачему да се покажу верни и добри, да би у свачему красили науку Бога, Спаситеља нашега.</verse>
				<verse number="11">Јер се показа благодат Божја која спасава све људе</verse>
				<verse number="12">и учи нас да се одречемо безбожности и жеља овога света, и да паметно, праведно и побожно живимо на овоме свету,</verse>
				<verse number="13">чекајући блажене наде и јављења славе великога Бога и Спаситеља нашега Христа Исуса,</verse>
				<verse number="14">који је дао себе за нас, да нас избави од свакога безакоња и очисти себи народ избрани, који се пашти у добрим делима.</verse>
				<verse number="15">Ово говори, светуј и карај са сваком заповешћу! Нико да те не презире!</verse>
			</chapter>
			<chapter number="3">
				<verse number="1">Опомињи их да буду властима и поглаварствима покорни, послушни, готови на свако добро дело,</verse>
				<verse number="2">ни накога да не хуле, да се не свађају, да буду благи, сваку кротост да показују према свима људима.</verse>
				<verse number="3">Јер смо некад и ми били неразумни, непокорни, на криву путу, служили смо различним жељама и сластима, живели смо у злоћи и зависти, мрски (другима) и мрзећи један на другога.</verse>
				<verse number="4">А кад се показа доброта и човекољубље Бога, Спаситеља нашега,</verse>
				<verse number="5">не за дела праведна која ми учинисмо, него по својој милости спасе нас бањом која наново рађа и обнавља Духом светим,</verse>
				<verse number="6">кога богато изли на нас кроз Исуса Христа, Спаситеља нашега,</verse>
				<verse number="7">да би, оправдани благодаћу његовм, постали наследници живота вечнога, као што се надамо.</verse>
				<verse number="8">Истинита је реч; и то хоћу да потврђујеш, да би се они који верују у Бога, старали да чине добра дела. То је добро и корисно људима!</verse>
				<verse number="9">А лудих препирања и родословља, свађе и препирања о закону клони се, јер је то некорисно и празно.</verse>
				<verse number="10">Човека јеретика по првоме и другом световању клони се,</verse>
				<verse number="11">знајући да се такови изопачио и греши и сам је себе осудио.</verse>
				<verse number="12">Кад пошљем к теби Артему или Тихика, дођи брзо к мени у Никопољ; јер сам намислио да онде зимујем.</verse>
				<verse number="13">Зину законика и Апола лепо опреми, да имају све што им треба.</verse>
				<verse number="14">Али и наши нека се уче чинити добра дела где је потребно, да не буду без рода.</verse>
				<verse number="15">Поздрављају те сви који су са мном. Поздрави оне који нас љубе у вери. Благодат са свима вама!</verse>
			</chapter>
		</book>
		<book number="57">
			<chapter number="1">
				<verse number="1">Павле, сужањ Христа Исуса, и брат Тимотеј, миломе Филимону, помагачу нашему,</verse>
				<verse number="2">сестри Апфији, Архипу, нашему другару у војевању, и твојој домаћој цркви:</verse>
				<verse number="3">благодат вам и мир од Бога, Оца нашега, и Господа Исуса Христа.</verse>
				<verse number="4">Захваљујем Богу своме свагда кад те споменем у молитвама својим,</verse>
				<verse number="5">јер чујем твоју љубав и веру коју имаш према Господу Исусу и према свима светима:</verse>
				<verse number="6">да вера твоја, коју имамо заједно, буде силна у познању свакога добра што је у нама за Христа.</verse>
				<verse number="7">Велику радост и утеху имам због љубави твоје, јер си ти, брате, оснажио срца светих.</verse>
				<verse number="8">Зато, иако имам велику слободу у Христу да ти заповедим то што треба да урадиш,</verse>
				<verse number="9">али због љубави те радије молим, ја, старац Павле, а сад још и сужањ Христа Исуса,</verse>
				<verse number="10">молим те за свога сина Онисима, кога родих у оковима.</verse>
				<verse number="11">некад ти је био некористан, а сад је и теби и мени користан.</verse>
				<verse number="12">Њега шаљем теби натраг, њега, т.ј. срце своје.</verse>
				<verse number="13">Ја га хтедох задржати код себе, да ми место тебе послужи у оковима за еванђеље.</verse>
				<verse number="14">Али без твога пристанка не хтедох ништа учинити, да не би твоје добро било као за невољу, него од добре воље.</verse>
				<verse number="15">Јер може бити да се само зато растаде с тобом за кратко време, да га добијеш вечно -</verse>
				<verse number="16">не више као роба, него много више од роба: као брата милога. (То је он) мени (већ) сасвим; а камо ли теби: и као човек и као хришћанин.</verse>
				<verse number="17">Ако сам ти, дакле, брат, прими га као мене.</verse>
				<verse number="18">Ако ти је учинио штету какву или ако ти је дужан што, то на мене запиши.</verse>
				<verse number="19">Ја, Павле, пишем својом руком: ја ћу платити - да ти не кажем да си и сам себе мени дужан.</verse>
				<verse number="20">Да, брате, ја бих да ме обрадујеш у Господу; развесели срце моје у Христу!</verse>
				<verse number="21">Уздајући се у твоју послушност, пишем ти; а знам да ћеш још више учинити него што кажем.</verse>
				<verse number="22">А уз то ми спреми и собу, јер се надам да ћу вашим молитвама (опет) бити дарован вама.</verse>
				<verse number="23">Поздравља те Епафрас који је са мном сужањ у Христу Исусу, (па) Марко, Аристарх, Димас и Лука, помагачи моји.</verse>
				<verse number="24">Благодат Господа Исуса Христа с духом вашим!</verse>
				<verse number="25">...</verse>
			</chapter>
		</book>
		<book number="58">
			<chapter number="1">
				<verse number="1">Много пута и различним начином говорио је Бог некад оцевима преко пророка;</verse>
				<verse number="2">на крају ових дана говорио је нама преко Сина, кога је поставио за наследника свему, кроз кога је и свет створио.</verse>
				<verse number="3">Он је сјај славе његове и слика бића његова. Он носи све својом силном речју. Он је очистио од греха и сео с десне стране величине на висни.</verse>
				<verse number="4">Толико је постао већи од анђела, колико је одличније име добио од њих.</verse>
				<verse number="5">Јер коме од анђела рече кад: "Ти си Син мој, ја сам те данас родио" и опет: "Ја ћу му бити Отац, и он ће ми бити Син"?</verse>
				<verse number="6">А за време кад ће свога првенца опет увести у свет, вели: "И да му се поклоне сви анђели Божји".</verse>
				<verse number="7">И за анђеле каже: "Који анђеле своје чини ветровима и слуге своје пламеном огњеним"</verse>
				<verse number="8">а за Сина: "Престо је твој, Боже, вечан, и палица је правде палица царства твога.</verse>
				<verse number="9">Заволео си праведност и омрзао си на безакоње; зато те, Боже, Бог твој помаза уљем радости више него другоме твоје".</verse>
				<verse number="10">И: "Ти си, Господе, у почетку основао земљу, и небеса су дело руку твојих.</verse>
				<verse number="11">Она ће проћи, а ти остајеш; и сва ће остарети као хаљина,</verse>
				<verse number="12">и савићеш их као огртач, као хаљину, измениће се: а ти остајеш исти и твојих година неће нестати".</verse>
				<verse number="13">Коме је од анђела рекао кад: "Седи мени с десне стране док не положим непријатеље твоје за подножје ногама твојима"?</verse>
				<verse number="14">Нису ли сви (само) службени духови, који се шаљу на службу ради оних који ће наследити спасење?</verse>
			</chapter>
			<chapter number="2">
				<verse number="1">Зато морамо тим већма пазити на оно што смо чули, да како не изгубимо спасење.</verse>
				<verse number="2">Јер, кад је (већ) анђелска реч вредила, и сваки преступ и свака непокорност праведну плату примила,</verse>
				<verse number="3">како ћемо побећи од ње ми, ако не марим за толико спасење, које поче Господ проповедати и онда га они који су чули, потврдише међу нама,</verse>
				<verse number="4">а и Бог га посведочи знацима, чудесима и различним силама и раздељивањем Духа светога по својој вољи!</verse>
				<verse number="5">Јер није анђелима покорио света будућега, о коме говоримо.</verse>
				<verse number="6">Него је неко негде посведочио овако: "Шта је човек, да га се сећаш, или син човечји, да га полазиш?</verse>
				<verse number="7">Учинио си га мало мањега од анђела, славом и чашћу венчао си га,</verse>
				<verse number="8">све си метнуо под ноге његове". А кад му покори све, ништа не остави њему непокорено. Али сад још не видимо да му је све покорено;</verse>
				<verse number="9">али Исуса, који је био мало умаљен од анђела, видимо за смрт што ју је поднео, славом и чашћу венчана, да би по милости Божјој за све окусио смрт.</verse>
				<verse number="10">Јер доликоваше њему за кога је све и кроз кога је све, ако је хтео да доведе многе синове у славу, да страдањем начини савршеним зачетника спасења њихова.</verse>
				<verse number="11">Јер и онај који освећује, и они који се освећују, сви су од једнога. Зато се не стиди назвати их браћом</verse>
				<verse number="12">кад каже: "Објавићу име твоје браћи својој, усред скупштине хвалићу те".</verse>
				<verse number="13">И опет: "Ја ћу се уздати у њега". И опет: "Ево, ја и деца коју ми даде Бог".</verse>
				<verse number="14">Како, пак, деца имају део у крви и месу, тако и он узе део у томе, да (својом) смрћу сатре онога који има власт над смрћу, т.ј. ђавола,</verse>
				<verse number="15">и да избави оне који, бојећи се смрти, целога, живота беху робови.</verse>
				<verse number="16">Дакле се не прима анђела, него се прима семена Аврамова.</verse>
				<verse number="17">Зато је морао у свему бити као његова браћа, да буде милостив и веран првосвештеник пред Богом, да очисти грехе народне.</verse>
				<verse number="18">Јер (само) зато што је и сам трпео кад је кушан, може помоћи и онима који се искушавају.</verse>
			</chapter>
			<chapter number="3">
				<verse number="1">Зато, браћо света, заједничари звања небескога, гледајте на апостола и првосветешника кога ми признајемо, Исуса,</verse>
				<verse number="2">који је веран своме створитељу, као и Мојсије што је био у свему дому његову.</verse>
				<verse number="3">Јер је овај удостојен веће славе од Мојсија, ако што већу час тог дома има онај који га је начинио.</verse>
				<verse number="4">Јер сваки дом треба неко да начини, а Бог је онај који је све начинио.</verse>
				<verse number="5">И Мојсије беше веран у свему дому његову као слуга, за сведочанство онога што је требало да се каже,</verse>
				<verse number="6">а Христос (стоји) као син над домом својим. Његов дом смо ми, ако уздање и славу наде до краја тврдо одржимо.</verse>
				<verse number="7">Зато, као што говори Дух свети: "Данас, ако чујете глас његов,</verse>
				<verse number="8">немојте да вам одрвени срце ваше, као о буни, у дан кушања у пустињи,</verse>
				<verse number="9">где ме кушаше оци ваши, иако су гледали дела моја</verse>
				<verse number="10">четрдесет година. Зато се расрдих на тај род и рекох: Увек лутају срцем својим. Али они не познаше путева мојих,</verse>
				<verse number="11">Зато се заклех у гневу свом: Неће ући у мир мој!"</verse>
				<verse number="12">Гледајте, браћо, да не буде у коме од вас зло срце које не верује, (готово) да отпадне од Бога живога,</verse>
				<verse number="13">него храбрите један другога сваки дан, докле се "данас" говори, да који од вас не одрвени од преваре греха.</verse>
				<verse number="14">Јер смо постали другови Христови, ако почетак уздања до краја тврдо одржимо.</verse>
				<verse number="15">Кад се каже: "Данас, ако чујете глас његов, немојте да вам одрвени срце ваше, као о буни" -</verse>
				<verse number="16">који су то чули и побунили се? Зар не сви које је Мојсије извео из Египта?</verse>
				<verse number="17">А на кога се срдио четрдесет година? Није ли на оне који су згрешили и чија су телеса попадала у пустињи?</verse>
				<verse number="18">Којима се заклео да неће ући у мир његов? Онима који су били непослушни.</verse>
				<verse number="19">И видимо да нису могли ући зато што нису веровали.</verse>
			</chapter>
			<chapter number="4">
				<verse number="1">Бојмо се, дакле, да се који од вас, док је још остављено обећање да се уђе у мир његов, не учини да је одоцнио.</verse>
				<verse number="2">Јер смо и ми чули радостан глас, као и они; али онима не поможе реч што су је чули, јер је они који су је чу ли, нису спојили с вером.</verse>
				<verse number="3">Јер у мир улазимо ми који верујемо, као што је рекао: "Као што се заклех у гневу свом: Неће ући у мир мој!" иако су дела од постања света готова била.</verse>
				<verse number="4">Јер је негде за седми дан рекао овако: "И почину Бог у седми дан од свих дела својих";</verse>
				<verse number="5">а на овом месту опет: "Неће ући у мир мој!"</verse>
				<verse number="6">Како, дакле, неки имају да уђу у њега, а они који су први чули радосни глас, не уђоше због непослушности,</verse>
				<verse number="7">то опет одређује један дан, једно "данас", кад у Давиду говори по толиком времену, као што је речено: "Данас, ако чујете глас његов, немојте да вам одрвени срце ваше".</verse>
				<verse number="8">Јер да их је Исус (Навин) довео у мир, не би потом говорио за други дан.</verse>
				<verse number="9">Остаје, дакле, још суботни одмор народу Божјем.</verse>
				<verse number="10">Јер, који је ушао у мир његов, и он почива од дела својих, као и Бог од својих.</verse>
				<verse number="11">Трудимо се, дакле, да уђемо у тај мир, да нико не падне због исте непослушности.</verse>
				<verse number="12">Јер је реч Божја жива, јака и оштрија од свакога мача оштра с обе стране, и пролази све до растављања душе и духа, зглавака и мождине, и суди жељама и мислима срдачним.</verse>
				<verse number="13">И нема ствари непознате пред њим, него је све голо и откривено пред очима онога о коме говоримо.</verse>
				<verse number="14">Кад, дакле, имамо великог првосвештеника који је прошао небеса, Исуса, Сина Божјег, држимо се исповедања вере.</verse>
				<verse number="15">Јер немамо првосвештеника који не би могао осећати с нашим слабостима, него који је у свачему кушан као и ми, (али) без греха.</verse>
				<verse number="16">Приступајмо, дакле, слободно престолу благодати, да примимо милост и нађемо благодат кад нам затреба помоћ.</verse>
			</chapter>
			<chapter number="5">
				<verse number="1">Јер сваки првосвештеник који се из људи узима, поставља се да буде посредник између људи и Бога, да приноси даре и жртве за грехе,</verse>
				<verse number="2">као човек који може бити благ према онима који греше и залазе, јер је и сам под слабошћу,</verse>
				<verse number="3">и због ње мора како за народ тако и за самога себе да приноси жртве за грехе.</verse>
				<verse number="4">И нико не присваја сам себи ове части, него, као и Арон, позван од Бога.</verse>
				<verse number="5">Тако и Христос не прослави сам себе да буде првосвештеник, него онај који му рече: "Ти си Син мој, ја сам те данас родио",</verse>
				<verse number="6">као што и на другом месту говори: "Ти си свештеник вечни, као што је Мелхиседек".</verse>
				<verse number="7">Он за свога земаљског живота с великом виком и са сузама принесе молитве и мољења к ономе који га је могао избавити од смрти, и би услишен за побожност своју.</verse>
				<verse number="8">Иако је био Син, од онога што је претрпео научи се послушности,</verse>
				<verse number="9">и, савршивши се, постаде свима који га слушају узрок спасења вечнога,</verse>
				<verse number="10">назван од Бога "првосвештеник као што је Мелхиседек".</verse>
				<verse number="11">О томе бисмо имали много говорити, али би било тешко протумачити, јер сте постали наглуви.</verse>
				<verse number="12">Јер ви који би требали да сте учитељи по времену, опет требате да вас ко учи прве почетке речи Божјих, и опет требате млека, а не тврде хране.</verse>
				<verse number="13">Јер који се год храни млеком, не разуме речи о праведности, јер је дете.</verse>
				<verse number="14">А тврда је храна за савршене, чија су чула дугим учењем обучена за разликовање добра и зла</verse>
			</chapter>
			<chapter number="6">
				<verse number="1">Зато оставимо почетак Христове науке и подигнимо се до савршенства, и не постављајмо опет темеља одустајањем од мртвих дела, вером у Бога,</verse>
				<verse number="2">науком о крштењу, метањем руку, ускрсом мртвих и судом вечним.</verse>
				<verse number="3">И то ћемо учинити, ако Бог да.</verse>
				<verse number="4">Јер није могуће оне који су једном просветљени, окусили дара небескога, примили Духа светога,</verse>
				<verse number="5">окусили добре речи Божје и силе будућег света,</verse>
				<verse number="6">па онда (ипак) отпали, опет обновити за покајање, јер они на своју пропаст распињу и срамоте Сина Божјег.</verse>
				<verse number="7">Јер земља која пије кишу што често на њу пада и рађа корисно поврће онима ради којих се и обрађује, прима благослов од Бога;</verse>
				<verse number="8">а која рађа трње и чкаљ, не ваља и није далеко од клетве, чији је крај: у огањ!</verse>
				<verse number="9">Али за вас смо, мили, сигурни да сте бољи и да сте на путу спасења, иако овако говоримо.</verse>
				<verse number="10">Јер Бог није неправедан да заборави дело ваше и љубав коју сте показали према имену његову, послуживши и (још увек) служећи светим.</verse>
				<verse number="11">Али желимо да сваки од вас покаже ту исту ревност за пуну наду до краја,</verse>
				<verse number="12">да не будете лени, него да се угледате на оне који вером и стрпљивошћу наслеђују обећања.</verse>
				<verse number="13">Кад, наиме, Бог обећа Авраму, не имајући никога већега да се њиме закуне, закле се собом</verse>
				<verse number="14">и рече. "Заиста ћу те благословити и умножити".</verse>
				<verse number="15">И тако је стрпљиво чекао и добио је обећање.</verse>
				<verse number="16">Јер се људи куну већим, и заклетвом потврђују речено и ућуткују свако противно тврђење.</verse>
				<verse number="17">Зато и Бог, кад хтеде наследницима обећања боље да покаже тврђу воље своје, употреби заклетву,</verse>
				<verse number="18">да би у двема непоколебљивим стварима, у којима Богу није могуће слагати, имали сигурну утеху ми који смо прибегли да се ухватимо за наду која је пред нама.</verse>
				<verse number="19">Њу имамо као тврдо и поуздано сидро душе, које улази и за завесу,</verse>
				<verse number="20">куда напред уђе за нас Исус, поставши, слично Мелхиседеку, првосвештеник вечни.</verse>
			</chapter>
			<chapter number="7">
				<verse number="1">Јер овај Мелхиседек, цар салимски, свештеник Бога највишега, који срете Аврама кад се враћаше после победе над царевима и благослови га,</verse>
				<verse number="2">коме Аврам даде и десетак од свега, чије име, преведено, значи цар праведни, а који се зове и цар салимски, т.ј. цар мира,</verse>
				<verse number="3">баз оца, без матере, без родословља, не имајући ни почетка данима ни свршетка животу, сличан Сину Божјем, остаје свештеник до века.</verse>
				<verse number="4">Погледајте само колики је овај коме Аврам, патријарх, даде десетак од плена!</verse>
				<verse number="5">Истина, и они од синова Левијевих који су свештеници, имају заповест да узимају по закону десетак од народа, т.ј. од браће своје, иако су (и ови) изишли из бедара Аврамових.</verse>
				<verse number="6">Али онај који није био од њихова рода, узео је десетак од Аврама и благословио је онога који је имао обећање.</verse>
				<verse number="7">А нема сумње да веће благосиља мање.</verse>
				<verse number="8">И овде узимају десетак људи који умиру, а онде онај за кога се сведочи да живи.</verse>
				<verse number="9">И, да тако кажем, кроз Аврама је и Левије, који узима десетак, дао десетак:</verse>
				<verse number="10">Јер беше још у бедрима очиним кад овога срете Мелхиседек.</verse>
				<verse number="11">Да је, дакле, (већ) левитско свештенство донело савршенство - јер је народ под њим добио закон -, каква би онда још потреба била постављати другог свештеника, "као што је Мелхиседек", а не звати га "као што је Арон"?</verse>
				<verse number="12">Јер, кад се мења свештенство, мора се и закон променити.</verse>
				<verse number="13">Јер за кога се ово говори, од другога је племена, од кога нико није служио код жртвеника.</verse>
				<verse number="14">Јер је познато да је Господ наш од племена Јудина изишао, коме племену Мојсије не рече ништа о свештеницима.</verse>
				<verse number="15">И још је много јасније, кад се поставља други свештеник, сличан Мелхиседеку,</verse>
				<verse number="16">који то није постао по закону људске заповести, него по сили живота вечнога.</verse>
				<verse number="17">Јер стоји: "Ти си свештеник вечни, као што је Мелхиседек".</verse>
				<verse number="18">Укида се, наиме, пређашња заповест, што је била слаба и залудна;</verse>
				<verse number="19">јер закон није ништа савршио. Али се уводи боља нада, кроз коју се приближујемо Богу.</verse>
				<verse number="20">И уколико не без заклетве, - јер су они други без заклетве постали свештеници,</verse>
				<verse number="21">А он са заклетвом онога који му говори: "Заклео се Господ и неће се раскајати: Ти си свештеник до века" -</verse>
				<verse number="22">утолико је Исус бољега савеза постао јемац.</verse>
				<verse number="23">И оних је свештеника више, јер им смрт не да да остану то;</verse>
				<verse number="24">а он, зато што остаје вечно, има вечно свештенство.</verse>
				<verse number="25">Зато и може увек спасти оне који кроза њ долазе к Богу; јер свагда живи, да би се могао молити за њих.</verse>
				<verse number="26">Јер такав нам је требао првосвештеник: свет, безгрешан, чист, који је одвојен од грешника и виши од небеса;</verse>
				<verse number="27">коме није потребно сваки дан, као првосвештеницима, прво за своје грехе жртве приносити,а потом за народне: јер је он ово учинио једанпут за свагда, кад је себе принео.</verse>
				<verse number="28">Закон поставља за првосвештенике слабе људе, а реч заклетве, речене после закона, вечно савршенога Сина.</verse>
			</chapter>
			<chapter number="8">
				<verse number="1">А од овога што рекосмо, главно је: имамо такога првосвештеника који је сео с десне стране престола величине на небу,</verse>
				<verse number="2">слуга је светињи и истинитој скинији, коју је начинио Господ, а не човек.</verse>
				<verse number="3">Јер се сваки првосвештеник поставља да приноси даре и жртве; зато је потребно да и овај има што што ће принети.</verse>
				<verse number="4">Да је, дакле, на земљи, не би био свештеник, јер ту већ има тих који приносе даре по закону:</verse>
				<verse number="5">они служе слици и сену небескога, као што је речено Мојсију кад је хтео да начини скинију: "Гледај", рече, "да начиниш све по слици која ти је показана на гори".</verse>
				<verse number="6">А сад ј добио бољу службу, као што је и посредник бољега савеза, који је на бољим обећањима утврђен.</verse>
				<verse number="7">Јер да је онај први био без мане, не би се другоме тражило места.</verse>
				<verse number="8">Јер кори их кад говори: "Ево иду дани, говори Господ, и склопићу с домом Израиљевим и с домом Јудиним нов савез,</verse>
				<verse number="9">не по савезу који склопих с оцевима њиховим у онај дан кад их узех за руку да их изведем из земље египатске; јер они не осташе у савезу моме, и ја не марих за њих, говори Господ.</verse>
				<verse number="10">Јер је ово савез који ћу склопити с домом Израиљевим после оних дана, говори Господ: даћу законе своје у мисли њихове, и на срцима њиховим написаћу их, и бићу њихов Бог и они ће бити мој народ.</verse>
				<verse number="11">И нико неће учити свога ближњега, и нико брата свога, говорећи: Познај Господа!, јер ће ме сви знати од малога до великога међу њима:</verse>
				<verse number="12">јер ћу бити милостив неправедним делима њиховим, и греха њихових нећу више памтити".</verse>
				<verse number="13">А кад каже "нов", први је начинио старим; а што је старо и остарело, близу је краја.</verse>
			</chapter>
			<chapter number="9">
				<verse number="1">Имао је, истина, и први (савез) правила за службу Божју и светињу земаљску.</verse>
				<verse number="2">јер предњи део скиније беше (овако) уређен: у њему беше светњак, сто и постављени хлебови, и то се зове "Свето".</verse>
				<verse number="3">А за другом завесом беше део скиније који се зове "Најсветије",</verse>
				<verse number="4">са златним кадионим жртвеником и ковчегом савеза, окованим свуда златом, у коме беше златан суд с маном, палица Аронова која је процветала и плоче савеза,</verse>
				<verse number="5">а више њега беху херувими славе, који осењаваху поклопац очишћења - али о томе се сад не може говорити редом.</verse>
				<verse number="6">Према овоме уређењу улазе свештеници у предњи део скиније свагда, да сврше службу своју,</verse>
				<verse number="7">а у стражњи део једанпут у години само првосвештеник, не без крви, коју приноси за себе и за народне грехе.</verse>
				<verse number="8">Овим Дух свети показује то, да се још не види пут у светињу, док стоји прва скинија,</verse>
				<verse number="9">која је само слика за садашње време, јер се у њој приносе дари и жртве које не могу да саврше савест онога који служи Богу,</verse>
				<verse number="10">(јер су) само у јелима, пићима и различним прањима - заповести за тело, које вреде до времена савршенства.</verse>
				<verse number="11">А Христос дође као првосвештеник будућих добара и уђе једнапут за свагда у светињу кроз већу и савршенију скинију, која није руком начињена, т.ј. није од овога света,</verse>
				<verse number="12">и не с крвљу јарчијом и јунчијом, него са својом крвљу, и нађе вечни откуп.</verse>
				<verse number="13">Јер кад (већ) крв јарчија и јунчија, и пепео јуничин, покропивши њом опогањене, освећује на телесну чистоту,</verse>
				<verse number="14">а камо ли неће крв Христа, који је, по својој божанској природи, себе принео Богу као жртву савршену, очистити савест нашу од мртвих дела, да служимо Богу живоме!</verse>
				<verse number="15">И зато је посредник новоме савезу, да би - пошто се догодила смрт за откуп од преступака у првом савезу - позвани примили обећање вечнога наследства.</verse>
				<verse number="16">Јер где је тестамент, мора прво да умре тестатор.</verse>
				<verse number="17">Јер тестамент вреди само по смрти; никад не вреди док је тестатор (још) жив.</verse>
				<verse number="18">Зато ни први (савез) није посвећен без крви.</verse>
				<verse number="19">Кад је, наиме, Мојсије изговорио све заповести у закону свему народу, узео је крв јунчију и јарчију с водом, с цвеном вуном и исопом и покропио је саму књигу и сав народ</verse>
				<verse number="20">говорећи: "Ово је крв савеза који је Бог склопио с вама".</verse>
				<verse number="21">А исто тако је покропио крвљу и скинију и све судове службене.</verse>
				<verse number="22">И готово све се чисти крвљу по закону, и без пролевања крви нема опроштења.</verse>
				<verse number="23">Морају се, дакле, слике небеских ствари овим чистити, а саме небеске ствари бољим жртвама од ових.</verse>
				<verse number="24">Јер Христос не уђе у рукотворену светињу, која је (само) слика праве, него у само небо, да се сад покаже пред лицем Божјим за нас,</verse>
				<verse number="25">и не (уђе), да би много пута принео себе, као што првосвештеник сваке године улази у светињу с туђом крвљу:</verse>
				<verse number="26">иначе би морао много пута страдати од постања света; а сад се једанпут јавио, на свршетку времена, да својом жртвом уништи грех.</verse>
				<verse number="27">И као што је људима одређено једанпут умрети, а потом суд,</verse>
				<verse number="28">тако ће се и Христос, пошто је једанпут принесен на жртву, да узме грехе многих, другипут јавити без греха, на спасење онима који га чекају.</verse>
			</chapter>
			<chapter number="10">
				<verse number="1">Јер закон има само сен добара која ће доћи, а не само обличје ствари, па не може никада истим жртвама, што их они сваке године без престанка приносе, савршити оне који приступају.</verse>
				<verse number="2">Или зар не би, иначе, престале приносити се, зато што се они који служе Богу, једанпут очишћени, не би више осећали грешни?</verse>
				<verse number="3">Али оне сваке године подсећају на грехе;</verse>
				<verse number="4">јер не може крв јунчија и јарчија уништити грехе.</verse>
				<verse number="5">Зато, улазећи у свет, говори: "Жртава и приноса ниси хтео, али тело си ми приправио;</verse>
				<verse number="6">жртве спаљенице и жртве за грех нису ти биле угодне.</verse>
				<verse number="7">Тада рекох: Ево идем - у књизи је написано за мене - да учиним вољу твоју, Боже".</verse>
				<verse number="8">Горе каже: "Жртава и приноса, жртава спаљеница и жртава за грех ниси хтео, нити су ти биле угодне", а оне се по закону приносе:</verse>
				<verse number="9">тада је рекао: "Ево идем да учиним вољу твоју". Укида, дакле, прво, да постави друго.</verse>
				<verse number="10">По овој смо вољи освећени приносом тела Исуса Христа једанпут за свагда.</verse>
				<verse number="11">И сваки свештеник служи сваки дан и приноси исте жртве много пута, које никад не могу уништити грехе;</verse>
				<verse number="12">а овај је принео само једну жртву за грехе и (онда) сео за навек с десне стране Богу,</verse>
				<verse number="13">и чека даље док се не положе непријатељи његови за подножје ногама његовим.</verse>
				<verse number="14">Јер је једном жртвом за увек савршио оне који се освећују.</verse>
				<verse number="15">То нам сведочи и Дух свети. Јер, пошто је рекао:</verse>
				<verse number="16">"Ово је савез који ћу склопити с њима после оних дан, говори Господ: даћу законе своје у срца њихова, и у мислима њиховим написаћу их", вели даље:</verse>
				<verse number="17">"и греха њихових и безакоња њихових нећу више памтити".</verse>
				<verse number="18">А где је опроштење ових, ту више не треба приноса за грех.</verse>
				<verse number="19">Кад, дакле, браћо, имамо слободу улазити у светињу крвљу Исусовом,</verse>
				<verse number="20">путем новим и живим, који нам је отворио завесом т.ј. телом својим,</verse>
				<verse number="21">и (како имамо) свештеника великог над домом Божјим,</verse>
				<verse number="22">приступајмо с истинитим срцем у пуној вери, очишћени у срцима од зле савести и опрани по телу водом чистом.</verse>
				<verse number="23">Држимо се тврдог признања наде, јер је веран онај који је обећао,</verse>
				<verse number="24">и пазимо један на другога ради бодрења у љубави и добрим делима.</verse>
				<verse number="25">Не остављајмо скупштине своје, као што неки имају обичај, него светујмо један другога, и толико већма, колико видите да се приближује дан (судни).</verse>
				<verse number="26">Јер, кад ми хотимице грешимо пошто смо примили познање истине, нема више жртве за грехе,</verse>
				<verse number="27">него остаје (само) страшно чекање суда и сила огња који ће појести противнике (Божје).</verse>
				<verse number="28">Ко преступи закон Мојсијев, без милости умире код два или три сведока.</verse>
				<verse number="29">Колико гору казну мислите да ће заслужити онај који гази Сина Божјега, крв савеза којом се осветио за погану држи и ружи Духа љубави!</verse>
				<verse number="30">Јер знамо онога који рече: "Моја је освета, ја ћу вратити". И опет: "Господ ће судити народу своме".</verse>
				<verse number="31">Страшно је упасти у руке Бога живога.</verse>
				<verse number="32">Сећајте се ранијих дана, у које, просветљени, многу борбу страдања поднесосте,</verse>
				<verse number="33">које поставши сами за гледање са срамота и невоља, а које поставши другови онима који су тако живели.</verse>
				<verse number="34">Јер сте патили са сужњима и дали сте с радошћу да се разграби ваше имање, знајући да имате боље и непропадљиво имање.</verse>
				<verse number="35">Не одбацујте, дакле, уздања свога, које има велику плату.</verse>
				<verse number="36">Јер вам је потребно трпљење, да извршите вољу Божју и примите обећање.</verse>
				<verse number="37">"Јер још мало, врло мало, па ће доћи онај који треба да дође и неће одоцнити.</verse>
				<verse number="38">А праведник мој живеће од вере; ако ли одступи, неће бити по вољи душе моје".</verse>
				<verse number="39">А ми нисмо од оних који одступају, на пропаст, него од оних који верују, да тако добију живот.</verse>
			</chapter>
			<chapter number="11">
				<verse number="1">А вера је тврдо уздање у оно чему се надамо, доказ за ствари које се не могу видети.</verse>
				<verse number="2">За њу су стари похваљени.</verse>
				<verse number="3">Вером схваћамо да је свет створен речју Божјом, тако да то што видимо, није постало из онога што се види.</verse>
				<verse number="4">Вером принесе Авељ Богу бољу жртву него Каин; за њу доби хвалу да је праведник, кад Бог посведочи за даре његове, и кроз њу говори он још и после своје смрти.</verse>
				<verse number="5">Вером би Енох пренесен да не види смрти, и не нађе се више, јер га Бог премести. Јер је пре премештања добио хвалу да је угодио Богу.</verse>
				<verse number="6">А без вере није могуће угодити (Богу); јер онај који хоће да дође к Богу, мора веровати да има Бога и да плаћа онима који га траже.</verse>
				<verse number="7">Вером доби Ноје вест о ономе што се још није видело, и у побожном страху начини ковчег за спасење дома свога; њоме он осуди свет и поста наследник праведности по вери.</verse>
				<verse number="8">Вером послуша Аврам кад би позван да изиђе на место које је требало да добије, и изиђе не знајући куда иде.</verse>
				<verse number="9">Вером дође у земљу обећану, као у туђу, и у шаторима живљаше с Исаком и Јаковом, сунаследницима тога обећања;</verse>
				<verse number="10">јер чекаше град са тврдим темељима, коме је зидар и творац Бог.</verse>
				<verse number="11">Вером доби и она, Сара, силу да зачне и преко времена старости, јер држаше за верна онога који обећа.</verse>
				<verse number="12">Зато се и родише од једнога, и то готово мртвога, као звезде небеске мноштвом и као небројени песак покрај мора.</verse>
				<verse number="13">У вери помреше сви ови не примивши обећања, него их само видеше издалека и поздравише их, и признаше да су гости и дошљаци на земљи.</verse>
				<verse number="14">Јер који тако говоре, показују да траже отаџбине.</verse>
				<verse number="15">И да су мислили на ону из које су изишли, имали су времена да се врате;</verse>
				<verse number="16">али сад желе бољу, т.ј. небеску. Зато се Бог не стиди њих, називати се Бог њихов; јер им је приправио град.</verse>
				<verse number="17">Вером је Аврам принео Исака кад је кушан, и јединца сина хтео је да принесе он који је примио обећања</verse>
				<verse number="18">и коме је речено: "У Исаку ће ти се назвати семе";</verse>
				<verse number="19">јер је помислио да је Бог кадар и из мртвих васкрснути: зато га је и добио као слику.</verse>
				<verse number="20">Вером благослови Исак Јакова и Исава и оним што ће доћи.</verse>
				<verse number="21">Вером благослови Јаков умирући свакога сина Јосифова и нагну се дубоко преко врха палице своје.</verse>
				<verse number="22">Вером спомену Јосиф умирући излазак синова Израиљевих и заповеди за кости своје.</verse>
				<verse number="23">Вером су Мојсија, пошто се родио, родитељи његови крили три месеца, јер су видели да је дете лепо, и нису се побојали заповести цареве.</verse>
				<verse number="24">Вером Мојсије, кад је одрастао, не хтеде да се назива син кћери Фараонове;</verse>
				<verse number="25">и воле страдати с народом Божјим, него ли имати кратку сласт греха,</verse>
				<verse number="26">јер је срамоту Христову држао за веће богатство од блага египатског; јер је гледао на плату.</verse>
				<verse number="27">Вером остави Египат, не побојавши се љутине цареве: јер се држао онога који се не види, као да га је гледао.</verse>
				<verse number="28">Вером је учинио пасху и кропљење крвљу, да се онај који је убијао, не би дотакао њихових првенаца.</verse>
				<verse number="29">Вером пређоше Црвено море као по сувој земљи; а кад Египћани то покушаше, потопише се.</verse>
				<verse number="30">Вером падоше зидови јерихонски кад се седам дана обилази око њих.</verse>
				<verse number="31">Вером Рава блудница не погибе с непокорнима, јер прими уходе с миром.</verse>
				<verse number="32">И шта још да кажем? Не би ми достало времена кад бих стао причати о Гедеону, Вараку, Самсону, Јефтају, Давиду, Самуилу и о пророцима,</verse>
				<verse number="33">који вером победише царства, чинише правду, добише обећања, затворише уста лавовима,</verse>
				<verse number="34">угасише силу огњену утекоше од оштрица мача, ојачаше после немоћи, показаше се јаки у боју, растераше војске туђе.</verse>
				<verse number="35">Жене примише своје мртве ускрсом, други су мучени и не присташе на избављење, да би добили бољи ускрс.</verse>
				<verse number="36">Други поднесоше ругање и бој, па још и окове и тамнице;</verse>
				<verse number="37">камењем побијени бише, спаљени бише, пресечни бише, од мача помреше, потуцаху се у овчјим кожусима, у козјим кожама, у оскудици, у невољи, у патњама.</verse>
				<verse number="38">Којих свет не беше достојан, ти лутаху по пустињама, по горама, по пећинама и по рупама земаљским.</verse>
				<verse number="39">И ови сви који су похваљени за своју веру, не примише обећања,</verse>
				<verse number="40">јер је Бог нешто боље за нас одредио да не дођу без нас до савршенства.</verse>
			</chapter>
			<chapter number="12">
				<verse number="1">Зато и ми, кад имамо око себе толики облак сведока, одбацимо сваки терет и угодни грех и с трпљењем свршимо трку која нам је одређена,</verse>
				<verse number="2">гледајући на Исуса, оснивача и свршитеља вере, који је место радости коју је могао имати, претпрео крст, не марећи за срамоту, и онда сео с десне стране престола Божјег.</verse>
				<verse number="3">Помислите, дакле, на њега који је тако противљење против себе од грешника поднео, да се не уморите и да не клону душе ваше.</verse>
				<verse number="4">Још се нисте до крви противили у борби против греха,</verse>
				<verse number="5">и заборавили сте савет који вам као синовима говори: "Сине мој, не презири карања Господњег, нити клони кад те он покара;</verse>
				<verse number="6">јер кога љуби Господ, онога и кара, и бије свакога сина кога прима".</verse>
				<verse number="7">Ако трпите карање, као са синовима поступа с вама Бог. Јер где је син кога отац не кара?</verse>
				<verse number="8">Ако ли сте без карања, у коме сви добише део, онда сте копилад, а не синови.</verse>
				<verse number="9">Даље: карали су нас наши телесни оци и слушали смо их; како да не слушамо Оца духова, да би живели?</verse>
				<verse number="10">Они нас караху кратко време како им се свидело, а овај за корисно, да добијемо део од његове светости.</verse>
				<verse number="11">Јер ниједно карање, кад бива, не чини се да доноси радост, него жалост; али после даје миран род праведности онима који су њиме научени.</verse>
				<verse number="12">Зато "исправите клонуле руке и изнемогла колена"</verse>
				<verse number="13">и "поравните пут за ноге своје", да не би оно што је хромо, ишчашило ногу, него да се још излечи.</verse>
				<verse number="14">Тежите за миром са свима, и за светошћу, без које нико неће видети Господа.</verse>
				<verse number="15">Гледајте да ко не остане без благодати Божје, а не узрасте какав горак корен и не направи неред, и да се њиме не опогане многи,</verse>
				<verse number="16">да не буде ко блудник или човек овога света, као Исав, који је за једно јело дао право свога првородства.</verse>
				<verse number="17">Јер знате да је после, кад је хтео да наследи благослов, одбијен - јер не нађе места покајању, иако га је и са сузама тражио.</verse>
				<verse number="18">Јер нисте приступили гори која се може опипати и која гори, мраку, помрчини, олуји,</verse>
				<verse number="19">трубном гласу и гласу речи, за који су они који су га чули, молили да им се више не говори;</verse>
				<verse number="20">јер не могаху да поднесу заповест: "Ако се и звер дотакне горе, биће камењем убијена".</verse>
				<verse number="21">И тако страшно беше оно што се видело, да Мојсије рече: "Уплашио сам се и дркћем".</verse>
				<verse number="22">Него сте приступили Сионској гори и граду Бога живога, Јерусалиму небескоме, мириадама анђела, свечаном збору</verse>
				<verse number="23">и цркви првенаца који су написани на небу, Богу, судији свих, и духовима покојних праведника,</verse>
				<verse number="24">Исусу, посреднику новога савеза, и крви кропљења, која боље говори него ли Авељева.</verse>
				<verse number="25">Гледајте да не одбијете онога који говори: јер, кад они нису утекли који су одбили онога који је говорио на земљи, а камо ли ћемо ми, ако се уклањамо од онога који говори с неба.</verse>
				<verse number="26">Његов глас потресао је онда (само) земљу, а сад је обећао: "Још ћу једанпут потреси не само земљу него и небо".</verse>
				<verse number="27">А "још једанпут" показује да ће променити оно што се као створено помиче, да остане оно што се не помиче.</verse>
				<verse number="28">Зато, примајући царство непоколебљиво, будимо захвални и служимо тако Богу по његовој вољи, с поштовањем и са страхом:</verse>
				<verse number="29">јер је Бог наш огањ који спаљује.</verse>
			</chapter>
			<chapter number="13">
				<verse number="1">Братска љубав нека остане.</verse>
				<verse number="2">Гостољубивости не заборављајте: неки су из гостољубивости, не знајући, анђеле угостили.</verse>
				<verse number="3">Сећајте се сужања као да сте с њима свезани, и оних који трпе, јер сте и сами у телу.</verse>
				<verse number="4">Сви да поштују брак, и брачна постеља да буде чиста; јер ће блудницима и прељубочинцима судити Бог.</verse>
				<verse number="5">Не будите среброљупци; будите задовољни оним што имате: јер је он рекао: "Нећу одступити од тебе, нити ћу те оставити".</verse>
				<verse number="6">Зато можемо слободно говорити: "Господ је мој помоћник; нећу се бојати. Шта ће ми учинити човек?"</verse>
				<verse number="7">Сећајте се својих старешина који су вам проповедали реч Божју: гледајте на свршетак њихова живота и угледајте се на веру њихову.</verse>
				<verse number="8">Исус Христос је исти јуче и данас и до века!</verse>
				<verse number="9">Не дајте се завести различним туђим наукама; Јер је добро благодаћу утврђивати срце, а не јелима, од којих нису имали користи они који су по њима живели.</verse>
				<verse number="10">Имамо жртвеник од кога не смеју јести они који служе скинији.</verse>
				<verse number="11">Јер се телеса оних животиња, чију крв првосвештеник за грехе уноси у светињу, спаљују изван окола.</verse>
				<verse number="12">Зато је и Исус, да би осветио народ својом крвљу, страдао изван града.</verse>
				<verse number="13">Излазимо, дакле, к њему изван окола, носећи његову срамоту:</verse>
				<verse number="14">јер овде немамо града који ће остати, него тражимо будући!</verse>
				<verse number="15">Приносимо, дакле, свагда кроз њега Богу жртву хвале, т.ј. плод усана које славе име његово!</verse>
				<verse number="16">А добро чинити и давати милостињу не заборављајте; јер се таким жртвама угађа Богу.</verse>
				<verse number="17">Слушајте старешине своје и покоравајте им се, јер се они старају за душе ваше као они који ће одговарати за то; да то чине с радошћу, а не уздишући: јер вам ово не би било од користи.</verse>
				<verse number="18">Молите се Богу за нас: Јер смо уверени да имамо добру савест, кад у свему хоћемо поштено да живимо.</verse>
				<verse number="19">А још већма вас молим да то чините, да бих вам брже био враћен.</verse>
				<verse number="20">А Бог мира, који је крвљу вечнога савеза извео из мртвих великога пастира оваца, Господа нашега Исуса,</verse>
				<verse number="21">да вас саврши у свему што је добро, да чините вољу његову, и да кроз Исуса Христа чини у нама што је угодно пред њим. Њему вечна слава! Амин.</verse>
				<verse number="22">Молим вас, пак, браћо, примите реч поучења; укратко вам написах.</verse>
				<verse number="23">Знајте да наш брат Тимотеј није више сужањ; с њиме ћу вас, ако скоро дође, видети.</verse>
				<verse number="24">Поздравите све своје старешине и све свете. Поздрављају вас браћа из Италије.</verse>
				<verse number="25">Благодат са свима вама!</verse>
			</chapter>
		</book>
		<book number="59">
			<chapter number="1">
				<verse number="1">Јаков, слуга Бога и Господа Исуса Христа, поздравља дванаест племена у диаспори.</verse>
				<verse number="2">За саму радост сматрајте, браћо моја, кад падате у различне напасти,</verse>
				<verse number="3">јер знате да кушање ваше вере гради трпљење.</verse>
				<verse number="4">А трпљење нека има савршено дело, да будете савршени и без мане и без икаква недостатка.</verse>
				<verse number="5">Ако ли коме од вас недостаје мудрости, нека иште у Бога који свакоме даје просто и не кори, и даће му се.</verse>
				<verse number="6">Али нека иште с вером, без икакве сумње, јер који сумња, он је као морски вал који ветар подиже и тера га овамо онамо.</verse>
				<verse number="7">Таки човек нека не мисли да ће добити што од Господа,</verse>
				<verse number="8">(кад је) човек са две душе, непостојан на свима својим путевима.</verse>
				<verse number="9">Нека се хвали сиромашни брат својом висином,</verse>
				<verse number="10">а богати својим понижењем, јер ће проћи као цвет травни.</verse>
				<verse number="11">јер сунце сину с врућином и осуши траву, цвет њезин отпаде, и лепота лица њезина пропаде. Тако ће и богати увенути на својим путевима.</verse>
				<verse number="12">Благо човеку који претрпи напаст, јер ће, пошто се показао ваљан, примити венац живота, који је Бог обећао онима који га љубе.</verse>
				<verse number="13">Ниједан, кад се куша, да не говори: Бог ме куша. Јер се Бог не може злом кушати, и он не куша никога.</verse>
				<verse number="14">Него свакога куша његова жеља која га вуче и мами;</verse>
				<verse number="15">тада жеља зачне и рађа грех, а грех, учињен, рађа смрт.</verse>
				<verse number="16">Не варајте се, мила браћо моја!</verse>
				<verse number="17">Сваки добри дар и сваки савршени поклон долази од горе, од Оца светлости, у кога нема промене, ни помрачења због промене.</verse>
				<verse number="18">Драговољно нас је родио речју истине, да будемо нека првина од његових створења.</verse>
				<verse number="19">Знајте, браћо моја мила: Нека буде сваки човек брз чути, спор говорити, спор љутити се.</verse>
				<verse number="20">Јер љутња човечја не доноси праведности Божје.</verse>
				<verse number="21">Зато одбаците сву нечистоту злоће и с кротошћу примите усађену реч која може спасти душе ваше.</verse>
				<verse number="22">Будите, пак, творци речи, а не само слушачи, варајући сами себе.</verse>
				<verse number="23">Јер, ако ко (само) слуша реч, а не твори је, он је као човек који гледа своје природно лице у огледалу.</verse>
				<verse number="24">Погледао се, наиме, па отишао, и одмах је заборавио какав је био.</verse>
				<verse number="25">Али који погледа у савршени закон слободе и остане у њему, и (тако) не буде заборавни слушач, него творац дела, тај ће бити блажен у делу своме.</verse>
				<verse number="26">Ако који мисли да је побожан, и не зауздава језика свога, него вара срце своје, његова је побожност узалуд.</verse>
				<verse number="27">Чиста и неопогањена побожност пред Богом Оцем ово је: обилазити сироте и удовице у њиховим невољама и држати себе неопогањена од света.</verse>
			</chapter>
			<chapter number="2">
				<verse number="1">Браћо моја, верујући у славнога Господа нашег Исуса Христа, не гледајте ко је ко.</verse>
				<verse number="2">Јер, ако дође у скупштину ваш човек са златним прстеном и у светлој хаљини, а дође и сиромах у прљавој хаљини,</verse>
				<verse number="3">и погледате на онога у светлој хаљини и речете му: "Ти седи овамо, на добро место"; а сиромаху речете: "Ти стани тамо или седи доле, крај подножја мога":</verse>
				<verse number="4">зар нисте посумњали у себи и судили по злим мислима?</verse>
				<verse number="5">Чујте, браћо моја мила: Зар не изабра Бог оне које свет за сиромашне држи, да буду богати вером и наследници царства које је обећао онима који га љубе?</verse>
				<verse number="6">А ви осрамотисте сиромаха! - Нису ли то богати који вас муче и вуку на судове?</verse>
				<verse number="7">Не хуле ли они на лепо име којим сте се назвали?</verse>
				<verse number="8">Ако заиста извршујете закон царски, по писму: "Љуби ближњега свога као самога себе", добро чините.</verse>
				<verse number="9">Ако ли, пак, гледате ко је ко, грех чините и закон вас кара као преступнике.</verse>
				<verse number="10">Јер који сав закон држи, а огреши се о једну заповест, огрешио се о све.</verse>
				<verse number="11">Јер онај који је рекао: "Не чини прељубе", рекао је и: "Не убиј". Ако, дакле, не чиниш прељубе, а убијаш, постао си преступник закона.</verse>
				<verse number="12">Тако говорите и тако творите као они који ће законом слободе бити суђени.</verse>
				<verse number="13">Јер ће се без милости судити ономе који не чини милости; а милост слави победу над судом.</verse>
				<verse number="14">Каква је корист, браћо моја, ако ко рече да има веру, а дела нема? Зар га може вера спасти?</verse>
				<verse number="15">Ако су брат или сестра голи или немају шта да једу,</verse>
				<verse number="16">и рече им који од вас: "Идите с миром, грејте се и наситите се", а не дате им потребе телесне, шта им помаже?</verse>
				<verse number="17">Тако је и вера, ако нема дела, мртва по себи.</verse>
				<verse number="18">Но може ко рећи: Ти имаш веру, а ја имам дела. Покажи ми веру своју без дела, а ја ћу теби показати веру своју из дела својих!</verse>
				<verse number="19">Ти верујеш да је (само) један Бог? Добро, (али) и демони верују (у то) - и стрепе!</verse>
				<verse number="20">Али, хоћеш ли да видиш, ти неразумни човече, да вера без дела не вреди ништа!</verse>
				<verse number="21">Аврам, отац наш, не оправда ли се делима кад метну на жртвеник свога сина Исака?</verse>
				<verse number="22">Ето видиш да је вера (само) помагала делима његовим, и (тек) се кроз дела савршила вера.</verse>
				<verse number="23">И тако се испунило писмо које говори: "Поверова Аврам Богу, и урачуна му се у праведност"; и назва се "пријатељ Божји".</verse>
				<verse number="24">Видите, дакле, да се делима правда човек, а не самом вером.</verse>
				<verse number="25">Тако и Рава блудница, не оправда ли се делима кад прими уходе и изведе их другим путем?</verse>
				<verse number="26">Јер, као што је тело без душе мртво, тако је и вера без дела мртва.</verse>
			</chapter>
			<chapter number="3">
				<verse number="1">Не тражите, браћо моја, да будете многи учитељи, јер знате да ћемо већма бити осуђени.</verse>
				<verse number="2">Јер сви грешимо много пута. Ко у речи не греши, тај је савршен човек, кадар зауздати и све тело.</verse>
				<verse number="3">Кад коњима мећемо жвале у уста да би нам се покоравали, и све тело њихово окрећемо.</verse>
				<verse number="4">Ето и лађе, иако су толике и гоне их јаки ветрови, окрећу се малом крмицом куда хоће воља крмарева.</verse>
				<verse number="5">Тако је и језик мали уд, али се хвали великим. Ето, мала ватра, и колику велику шуму запали!</verse>
				<verse number="6">И језик је ватра, свет неправде! Језик живи међу нашим удима, погани све тело, пали точак живота и запаљује се од пакла.</verse>
				<verse number="7">Јер се сав род четвороножних животиња, птица, гмизаваца и риба да укротити и укроћен је човеком,</verse>
				<verse number="8">али језика нико од људи не може укротити - немирно зло, пуно смртоноснога отрова!</verse>
				<verse number="9">Њиме хвалимо Господа и Оца, и њиме кунемо људе, који су створени по слици Божјој:</verse>
				<verse number="10">из једних уста излази хвала и клетва. Не треба, браћо моја, да је тако.</verse>
				<verse number="11">Точи ли извор из једне рупе слатко и горко?</verse>
				<verse number="12">Може ли, браћо моја, смоква рађати маслине или чокот смокве? Слан извор не може дати слатке воде.</verse>
				<verse number="13">Ко је међу вама мудра и паметан? Нека покаже добрим животом дела своја у мудрој кротости.</verse>
				<verse number="14">Ако, пак, имате горку завист и свађу у срцима својим, не хвалите се и не лажите на истину.</verse>
				<verse number="15">То није она мудрост што силази од горе, него земаљска, људска, демонска.</verse>
				<verse number="16">Јер где је завист и свађа, онде је неред и свака зла ствар.</verse>
				<verse number="17">А мудрост од горе је прво чиста, па онда мирна, кротка, покорна, пуна милости и добрих плодова, не сумња и не претвара се.</verse>
				<verse number="18">А плод праведности у миру се сеје онима који чине мир.</verse>
			</chapter>
			<chapter number="4">
				<verse number="1">Откуда ратови и откуда борбе међу вама? Не отуда ли: од сласти ваших, које се боре у удима вашим?</verse>
				<verse number="2">Желите, и немате; убијате и завидите, и не можете да добијете; борите се и војујете. Немате, јер не иштете;</verse>
				<verse number="3">иштете, и не примате, јер зло иштете, да у сластима својим потрошите.</verse>
				<verse number="4">Прељубочинци! Не знате ли да је пријатељство овога света непријатељство Богу? Ко хоће свету пријатељ да буде, постаје непријатељ Божји.</verse>
				<verse number="5">Или мислите да писмо узалуд говори "Са завишћу тежи за духом што га је уселио у нас"?</verse>
				<verse number="6">Али даје и већу благодат. Зато говори: "Бог се поноситима супроти, а понизнима даје благодат".</verse>
				<verse number="7">Покорите се, дакле, Богу, а противите се ђаволу, и побећи ће од вас.</verse>
				<verse number="8">Приближите се Богу, и он ће се приближити вама. Очистите руке, грешници, и осветите срца, ви непостојани!</verse>
				<verse number="9">Трпите, тугујте, плачите! Смех ваш нека се претвори у жалост, и радост у тугу.</verse>
				<verse number="10">Понизите се пред Господом, и подигнуће вас.</verse>
				<verse number="11">Не опадајте један другога, браћо! Ко опада брата или суди брату своме, опада закон и суди закону. А ако судиш закону, онда ниси творац закона, него судија.</verse>
				<verse number="12">А само је један законодавац и судија, онај који може спасти и погубити. А ти ко си што судиш ближњему?</verse>
				<verse number="13">Де сад ви који говорите: "Данас или сутра поћи ћемо у тај и тај град, бићемо, онде годину дана, трговаћемо и добијаћемо" -</verse>
				<verse number="14">ви који не знате шта ће бити сутра! Јер шта је ваш живот? Ви сте дим који се замало покаже и онда га нестане.</verse>
				<verse number="15">Место да говорите: "Ако Господ хоће, живећемо и учинићемо ово или оно".</verse>
				<verse number="16">А овако се хвалите и размећете. Свака је така хвала зла.</verse>
				<verse number="17">Ко, дакле, зна добро чинити и не чини, грех му је.</verse>
			</chapter>
			<chapter number="5">
				<verse number="1">Де сад ви богати, плачите и кукајте за невоље које иду на вас!</verse>
				<verse number="2">Богатство ваше иструхну, хаљине ваше поједоше мољци,</verse>
				<verse number="3">злато ваше и сребро зарђа, и рђа њихова биће сведочанство на вас и изешће месо ваше као огањ. Стекосте богатство у последње дане.</verse>
				<verse number="4">Ето, виче плата посленика који су покосили њиве ваше, а коју сте ви задржали, и вика жетелаца дошла је до ушију Господа саваота.</verse>
				<verse number="5">Частили сте се на земљи и наслађивали, нахранили сте срца своја на дан клања.</verse>
				<verse number="6">Осудили сте, убили сте праведника - не противи вам се.</verse>
				<verse number="7">Трпите, дакле, браћо, до доласка Господњег. Ето, тежак чека драгоценога рода из земље и стрпљиво чека док (род) не прими рану и позну кишу.</verse>
				<verse number="8">Трпите и ви, утврдите срца своја, јер је долазак Господњи близу.</verse>
				<verse number="9">Не уздишите, браћо, један на другога, да вам се не суди. Ето, судија стоји пред вратима.</verse>
				<verse number="10">За успех страдања и трпљења узмите, браћо, пророке, који су говорили у име Господа.</verse>
				<verse number="11">Ето, блажене називамо оне који су претрпели. Трпљење Јовљево чули сте, и свршетак Господњи видели сте, јер је Господ милостив и милосрдан.</verse>
				<verse number="12">А пре свега, браћо моја, не куните се, ни небом, ни земљом, ни другом каквом заклетвом; него ваше "да" нека буде "да" и ваше "не" нека буде "не", да не паднете под суд.</verse>
				<verse number="13">Трпи ли ко међу вама? Нека се моли Богу! Је ли ко весео? Нека хвали Бога!</verse>
				<verse number="14">Болује ли ко међу вама? Нека дозове старешине црквене; нека читају молитву над њим и нека га помажу уљем у име Господње.</verse>
				<verse number="15">И молитва вере помоћи ће болеснику, и подигнуће га Господ. И ако је учинио грехе, опростиће му се.</verse>
				<verse number="16">Исповедајте, дакле, један другоме грехе и молите се Богу један за другога, да оздрављате. Много може помоћи снажна молитва праведнога.</verse>
				<verse number="17">Илија беше човек смртан као и ми, и топло се помоли Богу да не буде кише, и не беше кише на земљи за три године и шест месеци.</verse>
				<verse number="18">И опет се помоли, и небо даде кишу и земља изнесе род свој.</verse>
				<verse number="19">Браћо моја, ако ко од вас зађе с пута истине и обрати га ко,</verse>
				<verse number="20">знајте да ће онај који обрати грешника с кривога пута његова, спасти душу његову од смрти и покрити мноштво греха.</verse>
			</chapter>
		</book>
		<book number="60">
			<chapter number="1">
				<verse number="1">Петар, апостол Исуса Христа, дошљацима, расејаним по Понту, Галатији, Кападокији, Азији и Витинији,</verse>
				<verse number="2">који су изабрани по провиђењу Бога Оца, освећењем Духа, ради покоравања Исусу Христу и ради покропљења крвљу његовом: благодат вам и мир у изобиљу!</verse>
				<verse number="3">Слава Богу и Оцу Господа нашег Исуса Христа, који нас је по својој великој милости, ускрсом Исуса Христа из мртвих, наново родио за живу наду,</verse>
				<verse number="4">за наследство непропадљиво, чисто и које неће увенути, сачувано на небу за вас,</verse>
				<verse number="5">које сила Божја вером чува за спасење, готово да се јави у последње време.</verse>
				<verse number="6">Томе се радујте, још мало - ако је потребно - ожалошћени различним напастима,</verse>
				<verse number="7">да би (вам) вредност ваше вере, много вреднија од злата пропадљивога, које се куша огњем, донела хвалу, славу и част, кад се покаже Исус Христос,</verse>
				<verse number="8">кога нисте видели, па ипак га љубите, у кога сад, иако га не видите, верујете и радујете се радошћу неисказаном и прослављеном,</verse>
				<verse number="9">јер примате циљ своје вере: спасење душама.</verse>
				<verse number="10">Ово спасење тражили су и испитивали пророци који су пророковали о вашој благодати,</verse>
				<verse number="11">испитујући за које или за какво је време јављао Дух Христов у њима, који је напред сведочио за Христове муке и за славе после тога.</verse>
				<verse number="12">Њима се открило да нису себи, него вама служили овим што вам се сад јавило по онима који су вам проповедили еванђеље Духом светим, посланим с неба, у што анђели желе да завире!</verse>
				<verse number="13">Зато запрегните бедра ума свога, будите трезни и надајте се сасвим сигурно благодати која ће вам се донети кад се покаже Исус Христос.</verse>
				<verse number="14">Као послушна деца, не владајте се по жељама што сте их имали раније, у своме незнању,</verse>
				<verse number="15">него, по свецу који вас је позвао, будите и сами свети у свему животу,</verse>
				<verse number="16">јер је написано: "Будите свети, јер сам ја свет".</verse>
				<verse number="17">И кад Оцем зовете онога који, не гледајући ко је ко, свакоме суди по делима његовим, проводите време свога живота у туђини са страхом,</verse>
				<verse number="18">знајући да нисте пропадљивим, сребром или златом, искупљени из свога наслеђеног сујетног живљења,</verse>
				<verse number="19">него скупоценом крвљу Христа као безазлена и чиста јагњета,</verse>
				<verse number="20">који је још пре постања света био напред одређен, а јавио се на крају времена, вас ради,</verse>
				<verse number="21">који кроз њега верујете у Бога који га је подигао из мртвих и дао му славу, тако да је вера ваша и нада ваша у Бога.</verse>
				<verse number="22">Очистите (, дакле,) душе своје послушањем истине за братољубље недволично, и тако од срца љубите један другога без престанка,</verse>
				<verse number="23">јер сте наново рођени не од семена које трухне, него од оног које не трухне: живом и вечном речју Божјом.</verse>
				<verse number="24">Јер је "сваки човек као трава, и сва слава његова као цвет травни; осуши се трава, и цвет отпадне,</verse>
				<verse number="25">али реч Господња остаје вечно". А то је реч што је објављена вама.</verse>
			</chapter>
			<chapter number="2">
				<verse number="1">Одбаците, дакле, сваку злоћу, сваку превару, претварање, завист и сва опадања,</verse>
				<verse number="2">и као новорођена деца желите духовног, правог млека, да о њему узрастете за спасење,</verse>
				<verse number="3">ако сте заиста "окусили да је добар Господ".</verse>
				<verse number="4">Долазите к њему, камену живу, који је, истина, од људи одбачен, али у Бога је изабран и драгоцен,</verse>
				<verse number="5">и зидајте се и сами као живо камење у кућу духовну, у свештенство свето, да приносите духовне жртве, које су Богу угодне кроз Исуса Христа.</verse>
				<verse number="6">Зато стоји написано у писму: "Ево, мећем у Сиону камен угаони, избран и скупоцен, и ко у њега верује, неће се постидети".</verse>
				<verse number="7">Вама, дакле, који верујете: част; а онима који не верују: (речи): "камен који одбацише зидари, тај поста камен угаони"</verse>
				<verse number="8">и "камен спотицања и стена саблазни". Спотичу се, јер се противе речи, на што су и одређени!</verse>
				<verse number="9">А ви сте род избран, царско свештенство, народ свет, народ стечен, да објавите чудеса онога који вас је из таме дозвао к својој чудесној светлости.</verse>
				<verse number="10">Који некад нисте били народ, а сад сте народ Божји; који нисте били помиловани, а сад сте помиловани.</verse>
				<verse number="11">Љубазни, молим вас као дошљаке и туђине, да се чувате од грешних жеља, које војују на душу.</verse>
				<verse number="12">Владајте се добром међу незнабошцима, да би, кад вас опадају као злочинце, видели ваша добра дела и славили Бога у дан похођења.</verse>
				<verse number="13">Господа ради будите покорни свакоме људском реду: ако цару, као господару;</verse>
				<verse number="14">ако ли намесницима, као његовим посланицима, да казне злочинце, а похвале доброчинце.</verse>
				<verse number="15">Јер је тако воља Божја, да добрим делима ућуткате незнање безумних људи,</verse>
				<verse number="16">као слободни, а не као да бисте имали слободу за покривач злоће, него као слуге Божје.</verse>
				<verse number="17">Поштујте свакога, браћу љубите, Бога се бојте, цара поштујте.</verse>
				<verse number="18">Робови, са сваким страхом будите покорни господарима, не само добрима и кроткима, него и злима.</verse>
				<verse number="19">Јер то је угодно (пред Богом), кад ко Бога ради подноси жалости, страдајући на правди.</verse>
				<verse number="20">Јер каква је хвала ако за кривицу муке трпите? Него, ако добро чинећи муке трпите, то је угодно пред Богом.</verse>
				<verse number="21">Јер сте на то позвани, јер и Христос пострада за вас и остави вам углед да идете његовим трагом.</verse>
				<verse number="22">Он грехе не учини и у његовим се устима не нађе превара.</verse>
				<verse number="23">Он није ружио кад су га ружили, није претио кад је трпео, него је то остављао ономе који право суди.</verse>
				<verse number="24">Он је грехе наше сам изнео на телу своме на дрво, да за грехе умремо и за праведност живимо: његовим сте се ранама исцелили.</verse>
				<verse number="25">Јер сте били као изгубљене овце, но сад сте се вратили пастиру и чувару душа својих.</verse>
			</chapter>
			<chapter number="3">
				<verse number="1">Тако и ви жене, будите покорне својим мужевима, да би се и они који не верују речи, животом својих жена без речи добили,</verse>
				<verse number="2">кад виде ваш живот у страху и чистоти.</verse>
				<verse number="3">Ваш накит да не буде споља, у плетењу косе, у вешању злата и облачењу хаљина,</verse>
				<verse number="4">него скривени човек срца, с нераспадљивим (накитом) кроткога и мирнога духа. То је пред Богом скупоцено.</verse>
				<verse number="5">Јер се тако некад украшаваху и свете жене које се уздаху у Бога и покораваху се својим мужевима,</verse>
				<verse number="6">као што Сара слушаше Аврама, и зваше га господаром. Њене сте кћери ви постале, ако чините добро и не бојите се никаквога страшења.</verse>
				<verse number="7">Тако и ви мужеви, живите са женом знајући да је она слабији суд, поштујте их као сунаследнице благодати живота, да би се без сметње могли молити Богу.</verse>
				<verse number="8">Најпосле, будите сви сложни, милосрдни, братољубиви, милостиви, смерни!</verse>
				<verse number="9">Не враћајте зла за зло, ни ружења за ружење, него, напротив, благосиљајте, - јер сте на то позвани, - да наследите благослов.</verse>
				<verse number="10">Јер "ко је рад да живи и да види дане добре, нека задржи језик свој од зла, и усне своје, да не говоре преваре;</verse>
				<verse number="11">нека се уклања од зла и нека чини добро, нека тражи мира и нека иде за њим;</verse>
				<verse number="12">јер очи Господње (гледају) на праведнике и уши његове (слушају) молитву њихову; а лице је Господње на оне који чине зло".</verse>
				<verse number="13">И ко ће вам наудити, ако узидете за оним што је добро?</verse>
				<verse number="14">Но ако би и страдали због праведности, благо вама! Не бојте их се и не плашите се,</verse>
				<verse number="15">него само Господа Христа светите у срцима својим, свагда готови на одговор свакоме који вас запита за вашу наду,</verse>
				<verse number="16">али с кротошћу и са страхом, имајући добру савест, да се они који руже ваше добро живљење у Христу, осрамоте у ономе за што вас опадају.</verse>
				<verse number="17">Јер је боље, ако хоће воља Божја, да страдате за добра дела, него ли за зла.</verse>
				<verse number="18">Јер је и Христос једанпут умро за грехе, праведник за неправеднике, да вас приведе Богу, убијен, истина, телом, но оживевши духом,</verse>
				<verse number="19">и тако отиде и проповеда духовима у тамници,</verse>
				<verse number="20">који некад не хтеше да слушају, кад трпљење Божје чекаше у време Нојево, кад се градио ковчег, у ком се (само) мало њих, т.ј. (само) осам душа спасло помоћу воде.</verse>
				<verse number="21">Ова сад слично спасава и вас у крштењу, (које) није прање телесне нечистоте, него молитва Богу за добру савест, ускрсом Исуса Христа,</verse>
				<verse number="22">који је, пошто је отишао на небо, с десне стране Богу, и слушају га анђели, власти и силе.</verse>
			</chapter>
			<chapter number="4">
				<verse number="1">Кад је, дакле, Христос страдао телом, и ви се том истом мишљу наоружајте - јер, ко је страдао телом, престао је да греши -,</verse>
				<verse number="2">да остало време свога земаљског живота не живите више жељама човечјим, него вољи Божјој.</verse>
				<verse number="3">Јер је доста што сте у прошлом времену вршили вољу незнабожачку, кад сте живели у раскошу, у сластима, у пијанству, у ждерању, у пијењу и у богомрском идолопоклонству.</verse>
				<verse number="4">Зато се чуде што ви (више) не скачете с њима у исти потоп неваљалства, и хуле (на вас).</verse>
				<verse number="5">Али ће одговарати ономе који је готов да суди живима и мртвима.</verse>
				<verse number="6">Јер се зато проповеди еванђеље и мртвима, да би, иако су, као људи, телесно кажњени били, по души живели слично Богу.</verse>
				<verse number="7">А свему се крај приближио. Будите, дакле, мудри и трезни за молитву.</verse>
				<verse number="8">Пре свега, љубите један другога без престанка, јер љубав покрива мноштво греха.</verse>
				<verse number="9">Будите гостољубиви међу собом, без гунђања!</verse>
				<verse number="10">Служите се међу собом, сваки даром који је примио, као добри пристави различне благодати Божје.</verse>
				<verse number="11">Ако ко говори, (нека говори) као речи Божје; ако ко служи, (нека служи) по моћи коју даје Бог, да се у свему слави Бог кроз Исуса Христа. Њему припада слава и сила до века! Амин.</verse>
				<verse number="12">Љубазни, не чудите се ватри која је избила међу вама да вас куша, као да вам се што ново догађа,</verse>
				<verse number="13">него се радујте што страдате с Христом, да бисте се могли радовати и веселити и онда кад се јави слава његова.</verse>
				<verse number="14">Ако вас руже за име Христово, благо вама; јер Дух славе и Бога почива на вама.</verse>
				<verse number="15">Ниједан од вас да не трпи као убица, лупеж, злочинац или као потказивач.</verse>
				<verse number="16">А ако као хришћанин (трпи), нека се не стиди, већ нека велича Бога овим именом.</verse>
				<verse number="17">Јер је време да се почне суд од куће Божје. Ако ли, пак, прво од нас, какав ће бити крај онима који се противе Божјему еванђељу?</verse>
				<verse number="18">И кад се праведник једва спасава, где ће се показати безбожник и грешник?</verse>
				<verse number="19">Зато нека и они који страдају по вољи Божјој, своје душе препоручују верноме творцу добрим делима.</verse>
			</chapter>
			<chapter number="5">
				<verse number="1">Старешине међу вама молим, ја који сам и сам старешина и сведок Христова страдања, и имам део у слави која ће се скоро јавити:</verse>
				<verse number="2">пасите стадо Божје које вам је предато, не силом, него својевољно, како Бог хоће, не за срамни добитак, него драге воље,</verse>
				<verse number="3">не као тирани оних који вам припадају, него будите пример стаду.</verse>
				<verse number="4">И кад се јави поглавар пастирски, примићете венац славе који неће увенути.</verse>
				<verse number="5">Тако и ви млађи, слушајте старешине. А сви будите један другоме понизни, јер се Бог поноситима противи, а понизнима даје благодат.</verse>
				<verse number="6">Понизите се, дакле, под силну руку Божју, да вас повиси кад дође време,</verse>
				<verse number="7">и баците све своје бриге на њега, јер се он брине за вас.</verse>
				<verse number="8">Будите трезни и пазите! Ваш противник, ђаво, иде као лав који риче и тражи кога да прождере.</verse>
				<verse number="9">Противите му се, тврди у вери, знајући да се иста та страдања догађају вашој браћи по (свему) свету.</verse>
				<verse number="10">А Бог сваке благодати, који вас је у Христу позвао на вечну своју славу, он ће вас, после кратког страдања, савршити, утврдити, оснажити, утемељити.</verse>
				<verse number="11">Његова је сила до века! Амин.</verse>
				<verse number="12">По Силвану, као што мислим, верноме брату написах вам ово мало, светујући вас и сведочећи да је то права благодат Божја у којој стојите.</verse>
				<verse number="13">Поздравља вас с вама избрана (црква) у Вавилону и Марко, син мој.</verse>
				<verse number="14">Поздравите један другога целивом љубави. Мир вам свима који сте у Христу!</verse>
			</chapter>
		</book>
		<book number="61">
			<chapter number="1">
				<verse number="1">Симеон Петар, слуга и апостол Исуса Христа, онима који су по правди Бога нашега и Спаситеља Исуса Христа с нама примили једну и исту скупоцену веру:</verse>
				<verse number="2">благодат вам и мир у изобиљу, познањем Бога и Исуса, Господа нашега!</verse>
				<verse number="3">Како нам је његова божанска сила даровала све што је потребно за живот и побожност, познањем онога који нас је позвао својом славом и силом,</verse>
				<verse number="4">кроз које нам је даровао скупоцена и највећа обећања, да помоћу њих утечете од светске покварености због грешних жеља и имате део у Божјој природи,</verse>
				<verse number="5">то баш зато... требите сву добру вољу и покажите у вери... јој врлину, у врлини знање,</verse>
				<verse number="6">у знању уздржање, у уздржау трпљење, у трпљењу побожност,</verse>
				<verse number="7">у побожности братољубље, а у братољубљу љубав.</verse>
				<verse number="8">Јер, кад то имате и множи се, не чини (вас) ленима и бњез плода за позвање Господа нашег Исуса Христа.</verse>
				<verse number="9">Јер ко нема тога, слеп је и кратковид, јер је заборавио очишћење од старих својих греха.</verse>
				<verse number="10">Зато, браћо, постарајте се још већма да своје звање и избор утврдите; јер, ако то чините, нећете никад погрешити.</verse>
				<verse number="11">јер ће вам се тако обилно допустити улазак у вечно царство Господа нашег и Спаситеља Исуса Христа.</verse>
				<verse number="12">Зато ћу вам једнако напомињати ово, иако знате и утврђени сте у овој истини.</verse>
				<verse number="13">Али мислим да је право да вас, док сам у овом телу, будим (оваким) опомињањем;</verse>
				<verse number="14">јер знам да ћу скоро оставити тело своје, као што ми каза и Господ наш Исус Христос.</verse>
				<verse number="15">А потрудићу се да се и после моје смрти можете увек сећати овога.</verse>
				<verse number="16">Јер вам не обзнанисмо силе и доласка Господа нашег Исуса Христа по мудро измишљеним причама, него смо сами видели његову славу.</verse>
				<verse number="17">Јер је од Бога Оца примио част и славу кад му је од величанствене славе дошао овај глас: "Ово је Син мој мили, који је по мојој вољи".</verse>
				<verse number="18">И овај глас ми чусмо где сиђе с неба кад смо били с њим на светој гори.</verse>
				<verse number="19">И (тако) нам је пророчка реч тим поузданија, и добро чините што пазите на њу као малу светлост која светли у тами, док не осване дан и даница се не роди у срцима вашим.</verse>
				<verse number="20">И ово знајте најпре, да се ниједно пророштво у писму не може тумачити како ко хоће.</verse>
				<verse number="21">Јер никад пророштво не би од човечје воље, него је Дух свети гонио свете Божје људе да говоре.</verse>
			</chapter>
			<chapter number="2">
				<verse number="1">А било је и лажних пророка у народу, као што ће и међу вама бити лажних учитеља, који ће унети опасне лажне науке, одрицаће се господара који их је искупио и довешће себи брзу пропаст.</verse>
				<verse number="2">И многи ће поћи за њиховим разузданим животом, због којих ће се хулити на пут истине.</verse>
				<verse number="3">И у (своме) лакомству вараће вас измишљеним речима; али њихов суд одавно не доцни и пропаст њихова не дрема.</verse>
				<verse number="4">Јер, кад Бог не поштеде (ни) анђела који згрешише, него их баци у мрачне пећине тартара и предаде их да се чувају за суд,</verse>
				<verse number="5">и (кад) не поштеде (ни) старога света, него, кад наведе потоп на свет безбожнички, сачува (само), са још седморо њих, Ноја, проповедника праведности,</verse>
				<verse number="6">и (кад) сажеже градове Содом и Гомор и (тако) их осуди на пропаст и постави за пример будућим безбожницима,</verse>
				<verse number="7">и (кад) избави праведнога Лота, кога је мучио разуздани живот грешника:</verse>
				<verse number="8">јер, гледајући и слушајући, мучио је праведник, живећи међу њима, од дана до дана своју праведну душу (њиховим) безаконим делима,</verse>
				<verse number="9">(то онда) зна Господ побожне избављати од напасти, а неправеднике чувати за казну на дан судни,</verse>
				<verse number="10">а особито оне који у прљавој жељи иду за месом и презиру господство. Дрски, безобразни људи, хуле на славе и не стрепе,</verse>
				<verse number="11">кад анђели, који имају већу снагу и силу, не изричу над њима хулнога суда пред Господом.</verse>
				<verse number="12">А ови, као неразумне животиње, од природе створене за то да се хватају и уништавају, хуле на оно што не знају, па ће с пропашћу њиховом и сами пропасти,</verse>
				<verse number="13">без неправедне плате. Мисле да је сласт частити се дању, гадови и неваљалци, који се часте својим преварама кад с вама једу.</verse>
				<verse number="14">Очи су им пуне прељубочинства и несите греха, примамљују неутврђене душе, имају срце научено лакомству, деца клетве!</verse>
				<verse number="15">Оставише прави пут, зађоше и пођоше путем Валама Веорова, коме омиле плата неправедна,</verse>
				<verse number="16">али би покаран за своје зло дело: немо живинче проговори гласом човечјим и спречи безумље пророково.</verse>
				<verse number="17">То су безводни извори и облаци које гоне ветрови, за које се чува тамни мрак</verse>
				<verse number="18">Јер надувеним говорима, без садржине, помоћу жеља меса и разузданошћу маме оне који су скоро побегли од оних који живе у превари.</verse>
				<verse number="19">Обећавају им слободу, а сами су робови пропасти; јер, од кога је ко надвладан, томе (и) робује.</verse>
				<verse number="20">Јер, ако се они који су познањем Господа и Спаситеља Исуса Христа побегли били од нечистоте света, опет заплећу у њих и надвладани су, онда им је последње горе од првога.</verse>
				<verse number="21">Јер би им боље било да нису познали пута праведности, него што су се, пошто су га познали, окренули од свете заповести која им је предана.</verse>
				<verse number="22">За њих важи истинита пословица: "Пас се вратио на своју бљувотину" и "Окупа се свиња, да се (опет) каљужа".</verse>
			</chapter>
			<chapter number="3">
				<verse number="1">Ево вам, љубазни, пишем већ другу посланицу, у којој опомињањем будим ваш чисти разум,</verse>
				<verse number="2">да се сећате речи које су напред казали свети пророци, и заповести Господа и Спаситеља, коју су вам предали ваши апостоли.</verse>
				<verse number="3">Ово знајте најпре, да ће у последње дане доћи ругачи с ругањем, који ће живети по својим жељама</verse>
				<verse number="4">и говорити: "Где је обећање његова доласка? Јер откако оци помреше, све стоји тако - од почетка створења".</verse>
				<verse number="5">Хотимице, наиме, неће да знају да одавно беху небо и земља, која је речју Божјом постала из воде и од воде,</verse>
				<verse number="6">од којих тадашњи свет, потопљен водом, пропаде.</verse>
				<verse number="7">А садашње небо и земља задржани су том истом речју за огањ и чувају се за дан суда и пропасти безбожних људи.</verse>
				<verse number="8">Али ово једно да вам не буде непознато, мили моји, да је један дан пред Господом као хиљада година, и хиљада година као један дан.</verse>
				<verse number="9">Не доцни Господ с обећањем, као што неки мисле да доцни, него вас трпи, јер неће да ко пропадне, него сви да се покају.</verse>
				<verse number="10">Али ће доћи дан Господњи као лупеж; тада ће небо с хуком проћи, а елементи ће се од ватре расапсти, и земља и дела на њој изгореће.</verse>
				<verse number="11">Кад ће се све ово тако распасти, какви морате бити у светом животу и побожности ви</verse>
				<verse number="12">који жељно очекујете долазак Божјега дана, када ће се небо од огња распасти и елементи од ватре растопити.</verse>
				<verse number="13">Али чекамо, по његову обећању, ново небо и нову земљу, где праведност живи.</verse>
				<verse number="14">Зато, мили моји, кад ово чекате, старајте се да вас он нађе чисте и праве у миру,</verse>
				<verse number="15">и трпљење Господа нашега држите за спасење, као што вам је и наш драги брат Павле, по даној му мудрости, писао,</verse>
				<verse number="16">а тако је и у свима посланицама, где у њима о томе говори. У њима има ствари које је тешко разумети и које ненаучени и неутврђени - као и остала писма - изврћу на своју пропаст.</verse>
				<verse number="17">Ви, дакле, љубазни, кад знате напред, чувајте се да вас превара безаконика не повуче са собом и не испаднете из своје тврђе;</verse>
				<verse number="18">него напредујте у благодати и познању Господа нашег и Спаситеља Исуса Христа. Њему слава и сад и кад дође вечност!</verse>
			</chapter>
		</book>
		<book number="62">
			<chapter number="1">
				<verse number="1">Што беше од почетка, што смо чули, што смо видели очима својима, што смо гледали и што руке наше опипаше, о речи живота -</verse>
				<verse number="2">и живот се јави, и видели смо (га) и сведочимо и јављамо вам живот вечни, који беше у Оца и јави се нама -</verse>
				<verse number="3">што смо видели и чули, то јављамо и вама, да би и ви имали заједницу с нама. А наша је заједница (заједница) с оцем и са Сином његовим Исусом Христом.</verse>
				<verse number="4">И ово пишемо, да радост наша буде потпуна.</verse>
				<verse number="5">И ово је глас који смо чули од њега и јављамо вама: Бог је светлост, и таме у њему нема никакве.</verse>
				<verse number="6">Ако кажемо да имамо заједницу с њим, а ходимо у тами, лажемо и не творимо истине.</verse>
				<verse number="7">Ако ли у светлости ходимо, као што је он сам у светлости, имамо заједницу један с другим, и крв Исуса, Сина његова, очишћава нас од свакога греха.</verse>
				<verse number="8">Ако кажемо да немамо греха, себе варамо и истине нема у нама.</verse>
				<verse number="9">Ако ли признајемо грехе своје, веран је и праведан да нам опрости грехе и очисти нас од свакога зла.</verse>
				<verse number="10">Ако кажемо да нисмо згрешили, правимо га лажом и реч његова није у нама.</verse>
			</chapter>
			<chapter number="2">
				<verse number="1">Дечице моја, ово вам пишем да не грешите. А ако ко згреши, имамо заступника код Оца, Исуса Христа, праведника.</verse>
				<verse number="2">Он очишћа грехе наше, и не само наше, него и свега света.</verse>
				<verse number="3">И по том видимо да смо га познали, ако заповести његове држимо.</verse>
				<verse number="4">Који говори: "Познајем га", а заповести његових не држи, лажа је, и у њему нема истине.</verse>
				<verse number="5">А који држи реч његову, у њему је заиста љубав Божја савршена. По томе познајемо да смо у њему.</verse>
				<verse number="6">Који говори да у њему стоји, мора и сам тако живети као што је он живео.</verse>
				<verse number="7">Љубазни, не пишем вам нове заповести, него стару заповест, коју сте имали од почетка. Стара заповест је реч коју сте чули.</verse>
				<verse number="8">Па ипак вам пишем и нову заповест: то је истина у њему и у вама, јер тама пролази и права светлост већ светли.</verse>
				<verse number="9">Који говори да је у светлости, а мрзи на брата свога, још је у тами.</verse>
				<verse number="10">Који љуби брата свога, у светлости живи, и саблазни нема у њему.</verse>
				<verse number="11">А који мрзи на брата свога, у тами је и у тами ходи, и не зна куда иде, јер му је тама заслепила очи.</verse>
				<verse number="12">Пишем вам, дечице, јер су вам опроштени греси због имена његова.</verse>
				<verse number="13">Пишем вам, оци, јер сте познали онога који је од почетка. Пишем вам, младићи, јер сте надвладали нечастивога.</verse>
				<verse number="14">Писах вам, децо, јер сте познали Оца. Писах вам, оци, јер сте познали онога који је од почетка. Писах вам, младићи, јер сте јаки и реч Божја стоји у вама и надвладали сте нечастивога.</verse>
				<verse number="15">Не љубите света и што је на свету. Ако ко љуби свет, нема љубави Очине у њему;</verse>
				<verse number="16">Јер све што је на свету, жеља меса, жеља очију и разметање земаљским благом није од Оца, него је од овога света.</verse>
				<verse number="17">И свет пролази, и жеља његова; а који твори вољу Божју, остаје до века.</verse>
				<verse number="18">Децо, последњи је час, и као што сте чули да ће доћи антихрист, тако су се сад јавили многи антихристи. По томе познајемо да је последњи час.</verse>
				<verse number="19">Од нас изиђоше, али не беху од нас; јер, да су од нас били, остали би с нама. Али (тако би), да се покаже да нису сви од нас.</verse>
				<verse number="20">А ви имате помазање од Светога, и знате сви.</verse>
				<verse number="21">Не писах вам као да не знате истине, него што је знате и што ниједна лаж није од истине.</verse>
				<verse number="22">Ко је лажљивац, ако није онај који пориче да је Исус Месија? То је антихрист, који се одриче Оца и Сина.</verse>
				<verse number="23">Који се год одриче Сина, нема ни Оца; а који признаје Сина, има и Оца.</verse>
				<verse number="24">Што сте чули од почетка, нека остане у вама. Ако у вама остане што сте чули од почетка, и ви ћете остати у Сину и у Оцу.</verse>
				<verse number="25">И ово је обећање које нам је он обећао: живот вечни.</verse>
				<verse number="26">Ово вам писах за оне који вас заводе.</verse>
				<verse number="27">А ви - у вама остаје помазање што сте га примили од њега, и не требате да вас ко учи. Али, као што вас његово помазање учи у свему, тако је и истинито и није лаж, и како вас је оно научило, тако останите у њему.</verse>
				<verse number="28">И сад, дечице, останите у њему, да би имали слободу кад се он јави, и да се не осрамотимо пред њим о његову доласку.</verse>
				<verse number="29">Ако знате да је он праведник, познајте да је и сваки који чини оно што је право, од њега рођен.</verse>
			</chapter>
			<chapter number="3">
				<verse number="1">Видите какву нам је љубав дао Отац, да се деца Божја назовемо, и јесмо то. Зато нас свет не познаје, што њега не позна.</verse>
				<verse number="2">Љубазни, сад смо деца Божја, и још се не показа шта ћемо бити. Знамо да ћемо, кад се покаже, бити као и он, јер ћемо га видети као што јесте.</verse>
				<verse number="3">И сваки који ову наду има у њега, посвећује себе, као и он што је свет.</verse>
				<verse number="4">Сваки који чини грех, и безакоње чини, и грех је безакоње.</verse>
				<verse number="5">И знате да се он јавио да уништи грехе, и греха у њему нема.</verse>
				<verse number="6">Који год у њему стоји, не греши; који год греши, није га видео, нити га је познао.</verse>
				<verse number="7">Дечице, нико да вас не вара! Који твори оно што је право, праведан је, као што је он праведан.</verse>
				<verse number="8">Који твори грех, од ђавола је; јер ђаво греши од почетка. За то се јавио Син Божји, да разори дела ђавоља.</verse>
				<verse number="9">Који је год рођен од Бога, не чини греха, јер његово семе стоји у њему; и не може грешити, јер је рођен од Бога.</verse>
				<verse number="10">По том се познају деца Божја и деца ђавоља: који год не твори оно што је право, није од Бога, и који не љуби брата свога.</verse>
				<verse number="11">Јер је ово глас који сте чули од почетка: да љубимо један другога.</verse>
				<verse number="12">Не као што Каин беше од нечастивога и уби брата свога. И зашто га уби? Јер дела његова беху зла, а брата му праведна.</verse>
				<verse number="13">Не чудите се, брћао, што свет мрзи на вас.</verse>
				<verse number="14">Ми знамо да смо прешли из смрти у живот, јер љубимо браћу; ко не љуби, остаје у смрти.</verse>
				<verse number="15">Сваки који мрзи на брата свога, крвник је људски, и знате да ниједан крвник људски нема у себи вечнога живота.</verse>
				<verse number="16">По том смо познали љубав, што је он живот свој дао за нас; и ми смо дужни дати живот за браћу.</verse>
				<verse number="17">А који има богатства овога света и види брата свога у невољи и затвори срце своје од њега, како може бити љубав Божја у њему?</verse>
				<verse number="18">Дечице, не љубимо речју и језиком, него делом и истином!</verse>
				<verse number="19">По том ћемо познати да смо од истине, и умирићемо пред њим срца своја;</verse>
				<verse number="20">јер, ако нас осуђује срце, Бог је већи од срца нашега и зна све.</verse>
				<verse number="21">Љубазни, ако (нас) не осуђује срце, имамо слободу пред Богом,</verse>
				<verse number="22">и примамо од њега оно што иштемо, јер заповести његове држимо и чинимо што је њему угодно.</verse>
				<verse number="23">И ово је заповест његова, да верујемо у име Сина његова Исуса Христа и да љубимо један другога, као што нам је заповедио.</verse>
				<verse number="24">И који држи заповести његове, стоји у њему и он у њему. И по том познајемо да је у нама: по Духу кога нам је дао.</verse>
			</chapter>
			<chapter number="4">
				<verse number="1">Љубазни, не верујте свакоме духу, него кушајте духове јесу ли од Бога; јер су многи лажни пророци изишли у свет.</verse>
				<verse number="2">По овоме познајте духа Божјега: сваки дух који признаје да је Исус Христос у телу дошао, од Бога је;</verse>
				<verse number="3">и сваки дух који не признаје Исуса, није од Бога. И то је дух антихристов, за кога сте чули да ће доћи, и сад је већ на свету.</verse>
				<verse number="4">Ви сте од Бога, дечице, и надвладали сте их, јер је већи онај који је у вама, него ли онај који је на свету.</verse>
				<verse number="5">Они су од света; зато говоре светско и свет их слуша.</verse>
				<verse number="6">Ми смо од Бога; који познаје Бога, слуша нас, који није од Бога, не слуша нас. По овоме познајемо духа истине и духа преваре.</verse>
				<verse number="7">Љубазни, љубимо једна другога! Јер је љубав од Бога, и сваки који љуби, од Бога је рођен и познаје Бога.</verse>
				<verse number="8">А који не љуби, није познао Бога, јер јеБог љубав.</verse>
				<verse number="9">По том се показа љубав Божја према нама, што је Бог сина свога јединорођенога послао на свет да живимо кроз њега.</verse>
				<verse number="10">У томе је љубав, не да смо ми љубили Бога, него да је он љубио нас и послао Сина свога да очисти грехе наше.</verse>
				<verse number="11">Љубазни, кад је Бог овако љубио нас, и ми смо дужни љубити један другога.</verse>
				<verse number="12">Бога нико није видео никад; ако љубимо један другога, Бог је у нама, и љубав је његова савршена у нама.</verse>
				<verse number="13">По томе познајемо да смо у њему и он у нама, што нам је дао од Духа свога.</verse>
				<verse number="14">И ми смо видели и сведочимо да је Отац послао Сина да спасе свет.</verse>
				<verse number="15">Који призна да је Исус Син Божји, у томе је Бог и он у Богу.</verse>
				<verse number="16">И ми смо познали и веровали у љубав коју Бог има према нама. Бог је љубав и који стоји у љубави, у Богу стоји и Бог у њему.</verse>
				<verse number="17">Тиме је у нама савршена љубав, да имамо слободу на дан судни; јер, какав је он, таки смо и ми на овоме свету.</verse>
				<verse number="18">У љубави нема страха, него савршена љубав гони страх напоље, јер страх има казну; а ко се боји, није савршен у љубави.</verse>
				<verse number="19">Ми љубимо (Бога), јер је он прво љубио нас.</verse>
				<verse number="20">Ако ко рече: "Ја љубим Бога", а мрзи на брата свога, лажа је; јер, који не љуби брата свога, кога је видео, не може љубити Бога, кога није видео.</verse>
				<verse number="21">И ову заповест имамо од њега: који љуби Бога, да љуби и брата свога.</verse>
			</chapter>
			<chapter number="5">
				<verse number="1">Који год верује да је Исус Месија, од Бога је рођен, и који год љуби родитеља, љуби и дете његово.</verse>
				<verse number="2">По томе видимо да љубимо децу Божју, кад Бога љубимо и држимо његове заповести.</verse>
				<verse number="3">јер је ово љубав пема Богу, да држимо његове заповести. И заповести његове нису тешке,</verse>
				<verse number="4">јер све што је од Бога, побеђује свет; и ово је победа која је победила свет: вера наша.</verse>
				<verse number="5">Ко је тај који свет побеђује, ако није онај који верује да је Исус Син Божји?</verse>
				<verse number="6">Он је тај који је дошао водом и крвљу, Исус Христос; не само водом, него водом и крвљу; и Дух је који сведочи, јер је Дух истина.</verse>
				<verse number="7">Јер је троје што сведочи:</verse>
				<verse number="8">Дух, вода и крв, и ово троје сведочи једно.</verse>
				<verse number="9">Кад примамо сведочанство човечје, седочанство је Божје веће, јер је ово сведочанство Божје, да је посведочио за Сина свога.</verse>
				<verse number="10">Који верује у Сина Божјег, има сведочанство у себи. Који не верује Богу, начинио га је лажом, јер није веровао у сведочанство којим је Бог засведочио за Сина свога.</verse>
				<verse number="11">И ово је сведочанство: да нам је Бог дао живот вечни, и овај је живот у Сину његову.</verse>
				<verse number="12">Ко има Сина, има живот; ко нема Сина Божјега, нема живота.</verse>
				<verse number="13">Ово писах вама који верујете у име Сина Божјега, да би знали да имате живот вечни.</verse>
				<verse number="14">И ово је поуздање које имамо у њега, да нас слуша ако што молимо по његовој вољи.</verse>
				<verse number="15">И кад знамо да нас слуша што год молимо, знамо (и то) да ће нам дати што иштемо у њега.</verse>
				<verse number="16">Ако ко види брата свога где чини грех који не доноси смрт, нека моли, и даће му живот, - онима који не греше да умру. Има грех смртни: не велим за тај да моли.</verse>
				<verse number="17">Свако је недело грех; али има грех који не доноси смрт.</verse>
				<verse number="18">Знамо да ниједан који је рођен од Бога, не греши, него га рођени од Бога чува, и нечастиви га се не дотиче.</verse>
				<verse number="19">Знамо да смо од Бога, а сав је свет у власти нечастивога.</verse>
				<verse number="20">Али знамо да је Син Божји дошао, и дао нам је разум да познамо Истинитога, и јесмо у Истинитоме, у Сину његову Исусу Христу. Ово је истинити Бог и живот вечни.</verse>
				<verse number="21">Дечице, чувајте се од идола.</verse>
			</chapter>
		</book>
		<book number="63">
			<chapter number="1">
				<verse number="1">Старешина избраној госпођи и деци њеној, коју ја љубим заиста, и не само ја него и сви који су познали истину,</verse>
				<verse number="2">за истину која је у нама и биће с нама до века!</verse>
				<verse number="3">Биће с нама благодат, милост, мир од Бога Оца и од Исуса Христа, Сина Очина, у истини и љубави.</verse>
				<verse number="4">Обрадовах се врло што међу твојом децом нађох таке који живе по истини, као што смо примили заповест од Оца.</verse>
				<verse number="5">И сад те молим, госпођо, не као да ти пишем нову заповест, него коју смо имали од почетка: да љубимо један другога.</verse>
				<verse number="6">И ово је љубав, да живимо по заповестима његовим; ово је заповест, као што сте чули од почетка, да у њој живите.</verse>
				<verse number="7">Јер многе варалице изиђоше у свет, који не признају да је Исус Христос дошао у телу: то је варалица и антихрист.</verse>
				<verse number="8">Чувајте се да не изгубите што смо зарадили, него примите плату потпуно.</verse>
				<verse number="9">Који год преступа и не остаје у науци Христовој, нема Бога; а који остаје у науци, тај има и Оца и Сина.</verse>
				<verse number="10">Ако ко дође к вама и не донесе ове науке, не примајте га у кућу и не поздрављајте га;</verse>
				<verse number="11">јер ко га поздравља, прима део у његовим злим делима.</verse>
				<verse number="12">Много бих вам имао писати, али не хтедох хартијом и мастилом, него се надам да ћу доћи к вама и наустице с вама говорити, да радост наша буде потпуна.</verse>
				<verse number="13">Поздрављају те деца твоје избране сестре.</verse>
			</chapter>
		</book>
		<book number="64">
			<chapter number="1">
				<verse number="1">Старешина Гају љубазноме, кога ја заиста љубим.</verse>
				<verse number="2">Љубазни, желим да ти у свему буде добро и да будеш здрав, као што је твојој души добро.</verse>
				<verse number="3">Обрадовах се врло кад дођоше браћа и посведочише твоју истину, како ти по истини живиш.</verse>
				<verse number="4">Немам веће радости од ове, да чујем да моја деца по истини живе.</verse>
				<verse number="5">Љубазни, верно радиш у свему што чиниш браћи, и то страној.</verse>
				<verse number="6">Ови посведочише твоју љубав пред црквом, и добро ћеш учинити ако их опремиш као што се пристоји пред Богом.</verse>
				<verse number="7">Јер имена (Исусова) ради изиђоше, и не примају ништа од незнабожаца.</verse>
				<verse number="8">Ми смо, дакле, дужни помагати такове, да будемо помагачи истини.</verse>
				<verse number="9">Писао сам нешто цркви, али Диотреф, који жели да буде први међу њима, не прима нас.</verse>
				<verse number="10">Зато ћу му, кад дођем, споменути његова дела што их твори ружећи нас злим речима; и није му то доста, него сам браће не прима и забрањује онима који би хтели (да их примају), и гони их из цркве.</verse>
				<verse number="11">Љубазни, не угледај се на зло, него на добро. Који добро чини, од Бога је; који зло чини, није видео Бога.</verse>
				<verse number="12">Димитрија су сви хвалили, па и сама истина; а и ми га хвалимо, и ти знаш: сведочанство је наше истинито.</verse>
				<verse number="13">Много бих ти имао писати, али нећу мастилом и пером да ти пишем.</verse>
				<verse number="14">Него се надам да ћу те скоро видети, и онда ћемо наустице говорити. [1:15] Мир ти! Поздрављају те пријатељи. Поздарви пријатеље поименце.</verse>
			</chapter>
		</book>
		<book number="65">
			<chapter number="1">
				<verse number="1">Јуда, слуга Исуса Христа и брат Јаковљев, званима, који су у Богу Оцу љубљени и за Исуса Христа сачувани:</verse>
				<verse number="2">милост вам, мир и љубав у изобиљу!</verse>
				<verse number="3">Љубазни, старајући се врло да вам пишем за наше опште спасење, би ми потребно да вам пишем позивајући вас да се борите за веру која је једанпут за свагда дана светима.</verse>
				<verse number="4">Јер се увукоше неки људи, који су одавно напред записани за овај суд. безбожници, који благодат Бога нашега претварају у разузданост и одричу се јединога Господара и Господа нашег Исуса Христа.</verse>
				<verse number="5">Али ћу вам, напоменути, иако ви једанпут за свагда све знате, да је Господ, пошто је прво избавио народ из земље египатске, потом погубио оне који нису веровали,</verse>
				<verse number="6">и анђеле који нису одржали своје власти, него су оставили свој стан, сачувао је у вечним оковима под мраком за суд великога дана;</verse>
				<verse number="7">као што и Содом и Гомор и околни њихови градови, који су исто тако блудно живели као и ови и ходили за друкчијим месом, стоје за пример, трпећи казну вечнога огња.</verse>
				<verse number="8">Па ипак исто тако погане тело и ова сањала, презиру господство и хуле на славе.</verse>
				<verse number="9">А ни сам арханђел Михаило, кад се с ђаволом препирао и свађао за тело Мојсијево, није смео да изрече проклета суда, него рече: "Господ нека те покара!"</verse>
				<verse number="10">А ови хуле на оно што не знају, а што знају по природи, као неразумне животиње, то их упропашћује.</verse>
				<verse number="11">Тешко њима, што путем Каиновим пођоше, у превару Валамове плате падоше и у буни Кореовој изгибоше!</verse>
				<verse number="12">Ово су они што погане ваше агапе једући с вама без страха и гојећи се; облаци безводни, које ветрови преносе; јесенска дрвета без рода, која су двапут умрла и из корена ишчупана;</verse>
				<verse number="13">бесни валови морски, који се пене својим срамотама; планете за које се чува вечна мрачна тама.</verse>
				<verse number="14">Али и за ове пророкова Енох, седми од Адама, говорећи: "Ево, дође Господ са својим светим мириадама,</verse>
				<verse number="15">да суди свима и да казни све безбожнике за сва њихова безбожна дела што их учинише и за све ружне речи које безбожни грешници говорише на њега".</verse>
				<verse number="16">Ово су својом судбином незадовољни викачи, који живе по својим жељама, и уста њихова говоре надувене речи; добитка ради ласкају људима.</verse>
				<verse number="17">А ви, љубазни, сећајте се речи што су их напред казали апостоли Господа нашег Исуса Христа,</verse>
				<verse number="18">јер вам казаше: "У последње време јавиће се ругачи који ће живети по својим безбожним жељама".</verse>
				<verse number="19">Ово су они што праве секте, земаљски људи, који немају Духа.</verse>
				<verse number="20">А ви, љубазни, назиђујте се својом најсветијом вером, молите се Богу у Духу светоме</verse>
				<verse number="21">и држите себе у љубави Божјој, чекајући милости Господа нашег Исуса Христа за живот вечни.</verse>
				<verse number="22">И једнима, који сумњају, будите милостиви,</verse>
				<verse number="23">грабите их из огња и тако их спасавајте, а другима будите милостиви са страхом, мрзећи и на хаљину, опогањену од меса.</verse>
				<verse number="24">А ономе који вас може сачувати од спотицања и поставити пред славу своју без мане, у радости,</verse>
				<verse number="25">јединоме Богу, Спаситељу нашему кроз Исуса Христа, Господа нашега, слава, величанство, сила и власт пре сваког времена, сад и у све векове! Амин.</verse>
			</chapter>
		</book>
		<book number="66">
			<chapter number="1">
				<verse number="1">Откривење Исуса Христа, које му даде Бог, да покаже слугама својим што ће бити скоро; и показа, пославши по анђелу своме слузи своме Јовану,</verse>
				<verse number="2">који посведочи реч Божју и сведочанство Исуса Христа - све што је видео.</verse>
				<verse number="3">Благо ономе који чита и онима који слушају речи пророштва и држе што је у њему написано: јер је време близу!</verse>
				<verse number="4">Од Јована на седам цркава у Азији: благодат вам и мир од онога који јесте, који беше и који ће доћи, и од седам духова који су пред престолом његовим,</verse>
				<verse number="5">и од Исуса Христа, сведока вернога, првенца мртвих и господара над царевима земаљским. Ономе који нас љуби и који нас избави од греха наших крвљу својом,</verse>
				<verse number="6">и учини нас царством, свештеницима Богу и Оцу своме - њему (припада) вечна слава и сила! Амин.</verse>
				<verse number="7">Ево, иде на облацима, и угледаће га свако око и они који га прободоше, и кукаће за њим сва племена земаљска. Да, амин!</verse>
				<verse number="8">"Ја сам Алфа и Омега", говори Господ Бог, који јесте, који беше и који ће доћи, Свемогући.</verse>
				<verse number="9">Ја, Јован, брат ваш и дуг у невољи, царству и трпљењу у Исусу, бејах за реч Божју и за сведочанство Исусово на острву које се зове Патам.</verse>
				<verse number="10">У дан Господњи занех се и чух за собом глас снажан, као труба кад труби:</verse>
				<verse number="11">"Што видиш, напиши у књигу и пошљи на седам цркава: у Ефес, у Смирну, у Пергам, у Тиатиру, у Сард, у Филаделфију и у Лаодикију".</verse>
				<verse number="12">И обазрех се да видим глас који говораше са мном. И кад се обазрех, видех седам златних светњака</verse>
				<verse number="13">и усред светњака некога, налик на сина човечјег, обучена у дугачку хаљину и опасана по прсима златним појасом.</verse>
				<verse number="14">Глава његова и коса беше бела као бела вуна, као снег, очи његове као пламен огњени,</verse>
				<verse number="15">ноге његове као у пећи усијана мед и глас његов као хука вода многих.</verse>
				<verse number="16">У својој десној руци држаше седам звезда, и из уста његових излажаше мач оштар с обе стране, и лице његово беше као што сунце сија у сили својој.</verse>
				<verse number="17">И кад га видех, падох к ногама његовим као мртав. И метну десницу своју на ме и рече: Не бој се! Ја сам Први и Последњи</verse>
				<verse number="18">и Живи; и бејах мртав, и ево сам жив за увек, и имам кључеве од смрти и од ада.</verse>
				<verse number="19">Напиши, дакле, што си видео, што јесте и што ће бити потом:</verse>
				<verse number="20">тајну седам звезда које си видео на десници мојој и седам светњака златних. Седам звезда јесу анђели седам цркава, и седам светњака јесу седам цркава.</verse>
			</chapter>
			<chapter number="2">
				<verse number="1">Анђелу ефеске цркве напиши: Ово говори онај што држи седам звезда у десници својој, штоходи посред седам светњака златних:</verse>
				<verse number="2">Знам дела твоја, труд твој и трпљење твоје, и да не можеш сносити злих, и искушао си оне који говоре да су апостоли, а нису, и нашао си да су лаже.</verse>
				<verse number="3">И трпиш, и подносио си за име моје, и ниси сустао.</verse>
				<verse number="4">Али имам на тебе: оставио си прву своју љубав.</verse>
				<verse number="5">Сети се, дакле, с какве си висине пао; покај се и чини прва дела своја. Ако ли не, доћи ћу ти и уклонићу светњак твој с места његова, ако се не покајаш.</verse>
				<verse number="6">Но ово имаш: мрзиш на дела Николинаца, на која и ја мрзим.</verse>
				<verse number="7">Ко има ухо, нека чује шта говори Дух црквама. Који победи, даћу му да једе од дрвета животнога који је у рају Божјем!</verse>
				<verse number="8">И анђелу смиранске цркве напиши: Ово говори Први и Последњи, који беше мртав, и ево је жив:</verse>
				<verse number="9">Знам твоју невољу и твоје сиромаштво, али си богат, и хулу оних који говоре да су Јудеји, а нису, него су синагога сотонина.</verse>
				<verse number="10">Не бој се ни ода шта што ћеш трпети! Ево, ђаво ће неке од вас бацити у тамницу, да се искушате, и имаћете невољу десет дана. Буди веран до саме смрти, и даћу ти венац живота.</verse>
				<verse number="11">Ко има ухо, нека чује шта говори Дух црквама: Који победи, друга му смрт неће наудити.</verse>
				<verse number="12">И анђелу пергамске цркве напиши: Ово говори онај што има мач оштар с обе стране:</verse>
				<verse number="13">Знам где живиш: где је престо сотонин. И држиш име моје, и ниси се одрекао вере у мене ни у дане мога вернога сведока Антипе, који је убијен код вас, где живи сотона.</verse>
				<verse number="14">Но имам мало на тебе: имаш онде таких који држе науку Валама, који је учио Валака да наведе на грех синове Израиљеве, да једу жртве идолске и да творе блуд.</verse>
				<verse number="15">Тако имаш и ти таких који исто тако држе науку Николинаца.</verse>
				<verse number="16">Покај се, дакле! Ако ли не, доћи ћу ти скоро и војеваћу с њима мачем уста својих.</verse>
				<verse number="17">Ко има ухо, нека чује шта говори Дух црквама: Који победи, даћу му од мане сакривене, и даћу му камен бео, и на камену ново име написано, које зна само онај који га прима.</verse>
				<verse number="18">И анђелу тиатирске цркве напиши: Ово говори Син Божји, који има очи као пламен огњени, и ноге су му као мед:</verse>
				<verse number="19">Знам твоја дела, твоју љубав, твоју веру, твоју службу и твоје трпљење и твоја последња дела, којих има више него првих.</verse>
				<verse number="20">Али имам на тебе: допушташ жени Језавељи, која говори да је пророчица, да учи и да заводи моје слуге да чине блуд и да једу жртву идолску.</verse>
				<verse number="21">И дадох јој времена да се покаје, али она неће да се покаје за свој блудни живот.</verse>
				<verse number="22">Ево ја бацам у постељу и оне који чине прељубу с њом у невољу велику, ако се не покају за дела своја.</verse>
				<verse number="23">И децу ћу њену побити, и познаће све цркве да сам ја тај који испитује бубреге и срца, и даћу вам свакоме по делима вашим.</verse>
				<verse number="24">А вама, осталима у Тиатири, свима који немају ове науке, који, као што говоре, не познаше дубина сотониних, говорим: Нећу метнути на вас другога бремена.</verse>
				<verse number="25">Али што имате, држите док не дођем.</verse>
				<verse number="26">И који победи и одржи дела моја до краја, даћу му власт над незнабошцима,</verse>
				<verse number="27">и пашће их с гвозденом палицом, као што се разбија земљано посуђе,</verse>
				<verse number="28">као и ја што примих од Оца свога, а даћу му звезду даницу.</verse>
				<verse number="29">Ко има ухо, нека чује шта говори Дух црквама!</verse>
			</chapter>
			<chapter number="3">
				<verse number="1">И анђелу сардске цркве напиши: Ово говори онај што има седам духова Божјих и седам звезда: Знам твоја дела, имаш име да си жив, а мртав си.</verse>
				<verse number="2">Пробуди се и утврди остало што беше на умору; јер нисам нашао твојих дела савршених пред Богом својим.</verse>
				<verse number="3">Опомињи се, дакле, како си примио и како си чуо, и држи то и покај се! Ако ли се не пробудиш, доћи ћу као лупеж, и нећеш знати у који ћу час доћи на тебе.</verse>
				<verse number="4">Али имаш мало њих у Сарду, који не опоганише својих хаљина, и ходиће са мном у белима, јер су достојни.</verse>
				<verse number="5">Који победи, обући ће се тако у беле хаљине, и нећу избрисати имена његова из књиге живота, и признаћу име његово пред Оцем својим и пред анђелима његовим.</verse>
				<verse number="6">Ко има ухо, нека чује шта говори Дух црквама!</verse>
				<verse number="7">И анђелу филаделфиске цркве напиши: Ово говори Свети, Истинити, који има кључ Давидов, који отвара и нико не затвара, и који затвара и нико не отвара:</verse>
				<verse number="8">Знам твоја дела. Ево, отворио сам пред тобом врата, која нико не може затворити; јер имаш мало силе, али си сачувао моју реч и ниси се одрекао имена мога.</verse>
				<verse number="9">Ево (ти) дајем неке из синагоге сотонине, од оних који говоре да су Јудеји, а нису, него лажу. Ево ћу их учинити да дођу и да се поклоне пред ногама твојим, и да виде да те ја љубим.</verse>
				<verse number="10">Зато што си одржао моју реч о трпљењу, и ја ћу тебе сачувати од часа искушења, који ће доћи на сав свет, да искуша оне који живе на земљи.</verse>
				<verse number="11">Доћи ћу брзо. Држи што имаш, да нико не узме венца твога.</verse>
				<verse number="12">Који победи, учинићу га стубом у храму Бога свога, и више неће изићи напоље; и написаћу на њему име Бога свога и име града Бога мога, новога Јерусалима, који силази с неба, од Бога мога, и моје ново име.</verse>
				<verse number="13">Ко има ухо, нека чује шта говори Дух црквама!</verse>
				<verse number="14">И анђелу лаодикиске цркве напиши: Ово говори Амин, сведок верни и истнити, почетак створења Божјег:</verse>
				<verse number="15">Знам твоја дела, да ниси ни студен ни врућ. О да си студен или врућ!</verse>
				<verse number="16">Овако, зато што си млак, и ниси ни врућ ни студен, избљуваћу те из уста својих.</verse>
				<verse number="17">Јер говориш: "Богат сам, и обогатио сам се, и ништа не потребујем", а не знаш да си ти бедан, и јадан, и сиромах, и слеп, и го.</verse>
				<verse number="18">Светујем те да купиш у мене злата жеженога у огњу, да се обогатиш, и беле хаљине, да се обучеш и да се не покаже срамота голотиње твоје, и масти, да помажеш очи своје, да видиш.</verse>
				<verse number="19">Ја које год љубим, оне и карам и кажњавам: постарај се, дакле, и покај се!</verse>
				<verse number="20">Ево стојим на вратима и куцам. Ако ко чује глас мој и отвори врата, ући ћу к њему и јешћу с њим, и он са мном.</verse>
				<verse number="21">Који победи, даћу му да седи са мном на престолу моме, као и ја што победих и седох с Оцем својим на престолу његову.</verse>
				<verse number="22">Ко има ухо, нека чује шта говори Дух црквама!</verse>
			</chapter>
			<chapter number="4">
				<verse number="1">Потом видех, и гле, врата отворена на небу, и глас први који чух као труба где говори са мном, рече: Попни се амо, и показаћу ти што ће бити за овим.</verse>
				<verse number="2">Одмах се занех: и гле, престо стајаше на небу, и на престолу сеђаше неко,</verse>
				<verse number="3">и онај што сеђаше, беше на очи као камен јаспис и сард; и око престола беше дуга, на очи као смарагд.</verse>
				<verse number="4">И око престола беху двадесет и четири престола, и на престолима (видех) двадесет и четири старешине где седе, обучене у беле хаљине, и имаху златне венце на главама својим.</verse>
				<verse number="5">И од престола излажаху муње, гласови и громови. И седам буктиња огњених гораху пред престолом; то су седам духова Божјих.</verse>
				<verse number="6">И пред престолом беше као стаклено море, слично кристалу. И на средини пред престолом и око престола четири жива створења, пуна очију спреда и састраг.</verse>
				<verse number="7">И прво створење беше као лав, друго створење беше као јунац, треће створење имаше лице као човек, а четврто створење беше као орао кад лети.</verse>
				<verse number="8">И свако од четири створења имаше по шест крила, наоколо и унутра пуна очију. И без престанка говораху дан и ноћ: Свет, свет, вет је Господ Бог, Свемогући, који беше, који јесте и који ће доћи!</verse>
				<verse number="9">И кад створења даше славу, част и хвалу ономе што сеђаше на престолу, који живи вечно,</verse>
				<verse number="10">падоше двадесет и четири старешине пред оним што сеђаше на престолу, поклонише се ономе који живи вечно, метнуше венце своје пред престо и говораху:</verse>
				<verse number="11">Достојан си, Господе и Боже наш, да примиш славу, част и силу; јер си ти створио све, и по твојој вољи беше и створено је.</verse>
			</chapter>
			<chapter number="5">
				<verse number="1">И видех у десници онога што сеђаше на престолу књигу написану изнутра и споља, запечаћену са седам печата.</verse>
				<verse number="2">И видех анђела јака где виче снажним гласом: Ко је достојан да отвори књигу и да разломи печате њезине?</verse>
				<verse number="3">и нико не могаше, ни на небу, ни на земљи, ни под земљом да отвори књиге, ни да загледа у њу.</verse>
				<verse number="4">И плаках много што се нико не нађе достојан да отвори књигу и да загледа у њу.</verse>
				<verse number="5">И један од старешина рече ми: Не плачи. Ево је победио лав из племена Јудина, изданак Давидов, да отвори књигу и њених седам печата.</verse>
				<verse number="6">И видех између престола и четири жива створења с једне и старешина с друге стране Јагње где стоји као заклано, са седам рогова и седам очију, а то су седам духова Божјих, посланих по свему свету.</verse>
				<verse number="7">И дође и узе (књигу) из деснице онога што сеђаше на престолу.</verse>
				<verse number="8">И кад узе књигу, четири жива створења и двадесет и четири старешине падоше пред Јагњетом, и сваки је имао гитар и златне чаше, пуне тамјана, а то су молитве светих.</verse>
				<verse number="9">И певаху ову нову песму: Достојан си да узмеш књигу и да отвориш печате њезине, јер си био заклан и искупио си Богу крвљу својом од свакога племена, језика и народа,</verse>
				<verse number="10">и учинио си их Богу нашему за царство и свештенике, и цароваће на земљи.</verse>
				<verse number="11">И видех, и чух глас анђела многих око престола, живих створења и стрешина, и број њихов беше мириаде мириада и хиљаде хиљада,</verse>
				<verse number="12">који говораху снажним гласом: Достојно је заклано Јагње да прими силу, богатство, мудрост, моћ, част, славу и хвалу.</verse>
				<verse number="13">И свако створење што је на небу, на земљи, под земљом и на мору, и све што је у њима, чух где говоре: Ономе што седи на престолу и Јагњету вечна хвала, част, слава и сила!</verse>
				<verse number="14">И четири жива створења говораху: Амин! И старешине падоше и поклонише се.</verse>
			</chapter>
			<chapter number="6">
				<verse number="1">И видех кад Јагње отвори један од седам печата, и чух једно од четири жива створења где говори као глас громовни: Дођи!</verse>
				<verse number="2">И видех, и гле, коњ бео, и онај што сеђаше на њему имаше стрелу, и даде му се венац, и изиђе побеђујући и да победи.</verse>
				<verse number="3">И кад отвори други печат, чух друго живо створење где говори: Дођи!</verse>
				<verse number="4">И изиђе други коњ, риђ, иономе што сеђаше на њему, даде му се да узме мир са земље и да убија један другога, и даде му се мач велик.</verse>
				<verse number="5">И кад отвори трећи печат, чух треће живо створење где говори: Дођи! И видех, и гле, коњ вран, и онај што сеђаше на њему имаше мерила у руци својој.</verse>
				<verse number="6">И чух као глас између четири жива створења где говори: Литра пшенице за динар, и три литре јечма за динар; а уљу и вину немој шкодити!</verse>
				<verse number="7">И кад отвори четврти печат, чух глас четвртог живог створења где говори: Дођи!</verse>
				<verse number="8">И видех, и гле, коњ блед, и ономе што сеђаше на њему беше име смрт, и ад иђаше за њим, и даде му се власт над четвртином земље, да убија мачем, глађу, кугом и зверињем земаљским.</verse>
				<verse number="9">И кад отвори пети печат, видех под жртвеником душе побијених за реч Божју и за сведочанство које имаху.</verse>
				<verse number="10">И повикаше гласно: Докле, господару свети и истинити, нећеш судити и осветити крви наше на онима што живе на земљи?</verse>
				<verse number="11">И дане бише свакоме од њих хаљине беле, и речено им би да почину још мало времена, док се не наврши и број другара њихових и браће њихове, који ваља да буду побијени као и они.</verse>
				<verse number="12">И видех кад отвори шести печат, и затресе се земља јако, и сунце поста црно као врећа од кострети, и месец поста сав као крв,</verse>
				<verse number="13">и звезде небеске падоше на земљу као што смоква одбацује смокве своје кад је љуља јак ветар,</verse>
				<verse number="14">и небо се измаче као књига кад се савије, и свака гора и острво покренуше се с места својих.</verse>
				<verse number="15">И цареви земаљски, великаши, војводе, богати, силни, сваки роб и сваки слободњак сакрише се по пећинама и по камењацима горским</verse>
				<verse number="16">и говораху горама и камењу: Падните на нас и сакријте нас од лица онога што седи на престолу и од гнева Јагњетова:</verse>
				<verse number="17">јер дође велики дан гнева њихова, и ко може остати?</verse>
			</chapter>
			<chapter number="7">
				<verse number="1">Потом видех четири анђела где стоје на четири угла земље, који држаху четири ветра земаљска, да не дува ветар на земљу, ни на море, нити на икакво дрво.</verse>
				<verse number="2">И видех другог анђела где се подиже од истока, који имаше печат Бога живога, и повика гласом снажним на четири анђела којима беше дано да науде земљи и мору:</verse>
				<verse number="3">Не удите земљи, ни мору, ни дрвећу, док не запечатимо слуге Бога нашега на челима њиховим.</verse>
				<verse number="4">И чух број запечаћених: 144.000 запечаћених од свих племена синова Израиљевих:</verse>
				<verse number="5">од племена Јудина 12.000 запечаћених, од племена Рувинова 12.000, од племена Гадова 12.000,</verse>
				<verse number="6">од племена Асирова 12.000, од племена Нефталинова 12.000, од племена Манасијина 12.000,</verse>
				<verse number="7">од племена Симеонова 12.000, од племена Левијева 12.000, од племена Исахарова 12.000,</verse>
				<verse number="8">од племеан Завулонова 12.000, од племена Јосифова 12.000, од племена Вениаминова 12.000 запечаћених.</verse>
				<verse number="9">Потом видех, и гле, народ многи, кога нико није могао избројати, од свакога народа, племена и језика, стајаше пред престолом и пред Јагњетом, обучен у хаљине беле, и палме у рукама њиховим.</verse>
				<verse number="10">И викаху гласно: Спасење припада Богу нашему, који седи на престолу, и Јагњету!</verse>
				<verse number="11">И сви анђели стајаху око престола, старешина и четири жива створења, и падоше на лице пред престолом и поклонише се Богу</verse>
				<verse number="12">и говораху: Амин! Хвала, слава, мудрост, захвала, част, сила и снага Богу нашему до века! Амин.</verse>
				<verse number="13">И рече ми један од старешина: ови обучени у беле хаљине ко су и откуда дођоше?</verse>
				<verse number="14">И рекох му: Господару, ти знаш. И рече ми: Ово су који дођоше од невоље велике и опраше хаљине своје и убелише их у крви Јагњетовој.</verse>
				<verse number="15">Зато су пред престолом Божјим и служе му дан и ноћ у храму његову, и онај што седи на престолу, пребиваће над њима.</verse>
				<verse number="16">Више неће огладнети ни ожеднети, и неће их пећи сунце, нити икаква врућина,</verse>
				<verse number="17">јер Јагње, које је насред престола, пашће их и водиће их на изворе живота; и Бог ће отрти сваку сузу из очију њихових.</verse>
			</chapter>
			<chapter number="8">
				<verse number="1">И кад отвори седми печат, наста тишина на небу око по часа.</verse>
				<verse number="2">И видех седам анђела који стоје пред Богом, и даде им се седам труба.</verse>
				<verse number="3">И дође други анђео и стаде пред жртвеником држећи златну кадионицу. И даде му се много тамјана, да га за молитве свих светих метне на златни жртвеник пред престолом.</verse>
				<verse number="4">И подиже се дим од тамјана за молитве светих из руке анђелове пред Бога.</verse>
				<verse number="5">И узе анђео кадионицу и напуни је огња са жртвеника и баци је на земљу; и насташе громови, вике, муње и тресење земље.</verse>
				<verse number="6">И седам анђела који имаху седам труба, спремише се да затрубе.</verse>
				<verse number="7">И затруби први: и наста град и огањ, помешан с крвљу, и падоше на земљу; и трећина земље изгоре, и трећина дрва изгоре, и сва зелена трава изгоре.</verse>
				<verse number="8">И затруби други анђео: и као велика гора, огњем запаљена, паде у море; и трећина мора поста крв,</verse>
				<verse number="9">и умре трећина живих створења у мору, и трећина лађи пропаде.</verse>
				<verse number="10">И затруби трећи анђео: и паде с неба велика звезда, која гораше као буктиња, и паде на трећину река и на изворе водене.</verse>
				<verse number="11">И име звезди беше Пелен. И трећина вода поста пелен, и многи људи помреше од вода, јер беху горке.</verse>
				<verse number="12">И затруби четврти анђео: и ударена би трећина сунца, трећина месеца и трећина звезда, да помрча трећина њихова и трећина дана да не светли, а тако и ноћи.</verse>
				<verse number="13">И видех и чух једнога орла где лети посред неба и виче гласно: Тешко, тешко, тешко онима који живе на земљи од осталих гласова трубних тројице анђела који ће тек трубити!</verse>
			</chapter>
			<chapter number="9">
				<verse number="1">И затруби пети анђео: и видех звезду где паде с неба на земљу, и даде јој се кључ од студенца бездана.</verse>
				<verse number="2">И отвори студенац бездана; и изиђе дим из студенца као дим велике пећи, и поцрне сунце и ваздух од дима студенчева.</verse>
				<verse number="3">И из дима изиђоше скакавци на земљу, и даде им се моћ као што је имају скорпије земаљске.</verse>
				<verse number="4">И рече им се да не уде трави земаљској, нити икаквој зелени, нити икакву дрвету, него само људима који немају печата Божјега на челима својим.</verse>
				<verse number="5">И даде им се да их не убијају, него да их муче пет месеци; и мучење њихово беше као мучење скорпијино кад уједе човека.</verse>
				<verse number="6">И у те дане тражиће људи смрт, и неће је наћи, и желеће да умру, и смрт ће бегати од њих.</verse>
				<verse number="7">И скакавци беху као коњи, спремљени на бој; на главама њиховим беху као венци од злата, лица њихова беху као лица човечја,</verse>
				<verse number="8">косе имаху као косе женске, зуби њихови беху као у лавова,</verse>
				<verse number="9">оклопе имаху као оклопе гвоздене и шум крила њихових беше као тутњава кола кад многи коњи трче у бој.</verse>
				<verse number="10">И имаху репове као скорпије, и жалце, и у реповима њиховим беше њихова моћ да уде људима пет месеци.</verse>
				<verse number="11">Имаху над собом за цара анђела бездана, коме је име јеврејски Авадон, а грчки се зове Аполион.</verse>
				<verse number="12">Једно зло прође; ево иду још два зла за овим!</verse>
				<verse number="13">И затруби шести анђео: и чух глас један од четири рогља златнога жртвеника пред Богом,</verse>
				<verse number="14">где говори шестоме анђелу који имаше трубу: Одреши четири анђела који су свезани код велике реке Еуфрата!</verse>
				<verse number="15">И бише одрешена четири анђела који беху приправљени на час, дан, месец и годину, да побију трећину људи.</verse>
				<verse number="16">И број коњаника беше две стотине милиона - чуо сам број њихов!</verse>
				<verse number="17">И овако видех у утвари коње и коњанике: имаху оклопе огњене, плаветне и жуте; главе коња беху као главе лавова; и из уста њихових излажаше огањ, дим и сумпор.</verse>
				<verse number="18">Од ова три зла погибе трећина људи, од огња, дима и сумпора што излажаше из уста њихових.</verse>
				<verse number="19">Јер сила коња беше у устима њиховим и у реповима њиховим; јер репови њихови беху као змије, имаху главе, и њима уђаху.</verse>
				<verse number="20">И остали људи, који не бише побијени овим злима, не покајаше се за дела руку својих, да се не клањају демонима и златним, сребрним, меденим, каменим и дрвеним идолима, који нити могу видети, нити чути, нити ходити,</verse>
				<verse number="21">и не покајаше се за убиства своја, за чарања своја, за блуд свој и за крађе своје.</verse>
			</chapter>
			<chapter number="10">
				<verse number="1">И видех другог јаког анђела где силази с неба, који беше обучен у облак, и дуга беше на глави његовој, и лице његово беше као сунце, и ноге његове као стубови огњени,</verse>
				<verse number="2">и имаше у руци својој књижицу отворену. И десну своју ногу метну на море, а леву на земљу,</verse>
				<verse number="3">и повика гласно, као лав кад риче. И кад повика, пустише седам громова своје гласове.</verse>
				<verse number="4">И кад говорише седам громова, хтедох писати; и чух глас с неба који говораше: Запечати што говорише седам громова, и не пиши то!</verse>
				<verse number="5">И анђео кога видех где стоји на мору и на земљи, подиже десну руке своју к небу</verse>
				<verse number="6">и закле се оним који живи вечно, који створи небо и што је на њему: да времена више неће бити,</verse>
				<verse number="7">него ће се у дане гласа седмога анђела, кад он затруби, свршити тајна Божја, као што је јавио својим слугама, пророцима.</verse>
				<verse number="8">И глас који чух с неба, проговори са мном и рече: Иди и узми отворену књигу у руци анђела који стоји на мору и на земљи.</verse>
				<verse number="9">И отидох анђелу и рекох му да ми да књижицу. И рече ми: Узми и поједи је, и горка ће бити у трбуху твоме, али у устима твојим биће слатка као мед.</verse>
				<verse number="10">И узех књижицу из руке анђелове и поједох је, и беше у устима мојим слатка као мед, а кад је поједох беше горка у трбуху моме.</verse>
				<verse number="11">И рекоше ми: Ваља ти опет пророковати народима, језицима и царевима многим!</verse>
			</chapter>
			<chapter number="11">
				<verse number="1">И даде ми се трска као палица, с речима: устани и измери храм Божји, жртвеник и оне што служе Богу у њему.</verse>
				<verse number="2">А спољашње двориште храма остави и не мери га, јер је дано незнабошцима; и они ће свети град газити четрдесет и два месеца.</verse>
				<verse number="3">И даћу двојици својих сведока да, обучени у вреће, проричу хиљаду и двеста и шездесет дана.</verse>
				<verse number="4">То су две маслине и два светњака што стоје пред господаром земље.</verse>
				<verse number="5">И ако ко хоће да им учини неправду, огањ излази из уста њихових и појешће непријатеље њихове; и ако би ко хтео да им учини неправду, овако мора умрети.</verse>
				<verse number="6">Ови имају власт да затворе небо, да не падне киша у дане њихова прорицања, и имају власт над водама, да их претварају у крв, и да ударе земљу сваком муком, кад год им је воља.</verse>
				<verse number="7">И кад сврше сведочанство своје, тада ће звер што излази из бездана, ратовати с њима, победиће их и убиће их.</verse>
				<verse number="8">И телеса њихова лежаће на улици града великога, који се духовно зове Содом и Египат, где је и Господ њихов разапет био.</verse>
				<verse number="9">И гледаће људи од народа, племена и језика телеса њихова три и по дана и неће дати да се њихова телеса метну у гробове.</verse>
				<verse number="10">И који живе на земљи, радоваће се за њих и веселиће се, и слаће даре један другоме, јер ова два пророка мучише оне што живе на земљи.</verse>
				<verse number="11">И после три и по дана уђе у њих дух живота из Бога, и сташе на ноге своје, и велик страх спопаде оне који их гледаху.</verse>
				<verse number="12">И чуше снажан глас с неба, који им рече: Попните се овамо! И попеше се на небо на облаку, и видеше их непријатељи њихови.</verse>
				<verse number="13">И у тај час затресе се земља врло, и паде десети део града, и тресења земље поби седам хиљада људи, и остали се уплашише и даше славу Богу небескоме.</verse>
				<verse number="14">Друго зло прође; ево, треће зло иде брзо!</verse>
				<verse number="15">И затруби седми анђео: и зачуше се снажни гласови на небу, који викаху: Завлада светом Господ наш и Месија његов, и владаће вечно!</verse>
				<verse number="16">И двадесет и четири старешине, које сеђаху пред Богом на престолима својим, падоше на лица своја и поклонише се Богу</verse>
				<verse number="17">и рекоше: Захваљујем ти, Господе, Боже свемогући, који јеси и који си био, што си примио своју велику силу и царујеш.</verse>
				<verse number="18">И народи се разгневише, и дође гнев твој и време мртвима, да им се суди и да се да плата слугама твојим, пророцима, светима и онима који се боје имена твога, малима и великима, и да се униште они који кваре земљу.</verse>
				<verse number="19">И отвори се храм Божји на небу, и показа се ковчег савеза његова у храму његову, и насташе муње, бука, громови, тресење земље и град велики.</verse>
			</chapter>
			<chapter number="12">
				<verse number="1">И показа се велик знак на небу: жена, обучена у сунце, месец под ногама њезиним, а на глави њеној венац од дванаест звезда.</verse>
				<verse number="2">И беше трудна, и викаше од болова и мука порођајних.</verse>
				<verse number="3">И показа се други знак на небу, и гле: велика, црвена аждаја, са седам глава и десет рогова, и на главама њеним седам круна,</verse>
				<verse number="4">и реп њезин одвуче трећину звезда небеских и баци их на земљу. И аждаја стајаше пред женом која је требала да роди, да јој прождере дете кад роди.</verse>
				<verse number="5">И роди дете мушко, које ће пасти све народе с палицом гвозденом. И дете њено би узето к Богу и престолу његову.</verse>
				<verse number="6">А жена утече у пустињу, где имаше место, приправљено од Бога, да је онде хране хиљаду и двеста шездесет дана.</verse>
				<verse number="7">И наста рат на небу. Михаило и анђели његови ударише на аждају. И би се аждаја и анђели њезини,</verse>
				<verse number="8">и не надвладаше, и више им се не нађе места на небу.</verse>
				<verse number="9">И збачена би велика аждаја, стара змија, која се зове ђаво и сотона, која заводи сав свет, збачена би на земљу, и анђели њезини збачени бише с њом.</verse>
				<verse number="10">И чух снажан глас на небу: Сад дође спасење, сила и царство Бога нашега и власт месије његова, јер се збаци тужитељ браће наше, који их оптуживаше пред Богом нашим дан и ноћ.</verse>
				<verse number="11">И они га победише крвљу Јагњетовом и речју сведочанства свога, и не беше им живот мио до смрти.</verse>
				<verse number="12">Зато се веселите, небеса и ви који живите на њима! Тешко земљи и мору: јер ђаво сиђе к вама с великим гневом; он зна да има само мало времена!</verse>
				<verse number="13">И кад аждаја виде да би збачена на земљу, гоњаше жену која роди мушко.</verse>
				<verse number="14">А жени дана бише два крила орла великога, да лети у пустињу на своје место, где ће се хранити једно време, два времена и по времена, далеко од змије.</verse>
				<verse number="15">И испусти змија за женом из уста својих воду као реку, да би је река однела.</verse>
				<verse number="16">И поможе земља жени, и отвори земља уста своја и попи реку коју испусти аждаја из уста својих.</verse>
				<verse number="17">И разгневи се аждаја на жену и отиде да ратује с осталим семеном њеним, које држи заповести Божје и има сведочанство Исусово.</verse>
			</chapter>
			<chapter number="13">
				<verse number="1">И стајах на обали морској. И видех звер где излази из мора, која имаше десет рогова и седам глава, и на роговима њезиним десет круна, а на главама њезиним имена хулна.</verse>
				<verse number="2">И звер коју видех, беше као пантер, ноге јој беху као у медведа, а уста као уста лавова. И даде јој аждаја силу своју, престо свој и власт велику.</verse>
				<verse number="3">И једна од глава њезиних беше као рањена на смрт, али се њена смртна рана излечи. И чуђаше се сва земља иза звери,</verse>
				<verse number="4">и поклонише се аждаји, што даде власт звери, и поклонише се звери и рекоше: Ко је као звер, и ко може ратовати с њом?</verse>
				<verse number="5">И дана јој бише уста која говораху велике ствари и хуљења, и дана јој би власт да ради четрдесет и два месеца.</verse>
				<verse number="6">И отвори уста своја да хули на Бога, да хули на име његово и на кућу његову, на оне који живе на небу.</verse>
				<verse number="7">И даде јој се да ратује са светима и да их победи, и даде јој се власт над свима племенима, народима и језицима.</verse>
				<verse number="8">И клањаће јој се сви који живе на земљи, чије име није записано у животној књизи Јагњета, закланог од постања света.</verse>
				<verse number="9">Ако ко има ухо, нека чује!</verse>
				<verse number="10">Ко у ропство води, биће у ропство одведен; ко мачем убије, биће мачен убијен. Овде је трпљење и вера светих!</verse>
				<verse number="11">И видех другу звер где излази из земље, и имаше два рога као у јагњета, и говораше као аждаја.</verse>
				<verse number="12">И извршивала је сву власт прве звери пред њом. и учини да се земља и који живе на њој, клањају првој звери, чија се смртна рана излечила.</verse>
				<verse number="13">И учини чудеса велика, па учини да и огањ сиђе с неба на земљу пред људима.</verse>
				<verse number="14">И вараше становнике земље чудесима која јој бише дана да их чини пред зверју; говораше становницима земље да начине слику звери која имаше рану од мача и оста жива.</verse>
				<verse number="15">И би јој дано да оживи слику зверину, да слика зверина и проговори, и да учини да се побију сви који се не клањају слици звериној.</verse>
				<verse number="16">И учини да сви, мали и велики, богати и сиромашни, слободњаци и робови, начинише жиг на десној руци својој или на челима својим,</verse>
				<verse number="17">да нико не може ни купити ни продати, осим ко има жиг, име звери или број имена њезина.</verse>
				<verse number="18">Овде је мудрост: Ко има ум, нека израчуна број звери; јер је број човеков, и број њезин је 666.</verse>
			</chapter>
			<chapter number="14">
				<verse number="1">И видех, и гле, јагње стајаше на Сионској гори, и с њим њих 144.000, који имаху име његово и име Оца његова написано на челима својим.</verse>
				<verse number="2">И чух глас с неба као шуштање вода многих и као јаку грмљавину, и глас што га чух, беше као глас певача који певају уз гитаре своје.</verse>
				<verse number="3">И певаху нову песму пред престолом, пред четири жива створења и пред старешинама; и нико не могаше научити песме, осим оних 144.000 који су откупљени од земље.</verse>
				<verse number="4">Ово су који се не опоганише женама; као девојке су. Ово су који иду за Јагњетом куда оно иде. Ови су откупљени од људи као првенци Богу и Јагњету.</verse>
				<verse number="5">И у устима њиховим не нађе се лаж, без мане су.</verse>
				<verse number="6">И видех другог анђела где лети посред неба с вечним еванђељем, да га објави онима који живе на земљи, свакоме народу, племену и језику.</verse>
				<verse number="7">И викаше гласно: Бојте се Бога и подајте му славу, јер дође час суда његова, и поклоните се ономе који је створио небо и земљу, море и изворе водене!</verse>
				<verse number="8">И дође други анђео и викаше: Паде, паде Вавилон велики, који је вином свога страснога блуда напојио све народе!</verse>
				<verse number="9">И за њима дође трећи анђео и викаше гласно: Ко се клања звери и слици њезиној, и прима жиг на чело своје или на руку своју,</verse>
				<verse number="10">и сам ће пити од вина гнева Божјега, које је непомешано уточено у чашу гнева његова, и биће мучен огњем и сумпором пред светим анђелима и пред Јагњетом.</verse>
				<verse number="11">И дим мучења њихова дизаће се вечно, и неће имати мира дан и ноћ они који се клањају звери и слици њезиној, и који примају жиг имена њезина.</verse>
				<verse number="12">Овде је трпљење светих, који држе заповести Божје и веру Исусову.</verse>
				<verse number="13">И чух глас с неба где говори: Напиши: Благо одсад мртвима који умиру у Господу! Да, говори Дух, да почину од трудова својих; јер дела њихова иду с њима.</verse>
				<verse number="14">И видех, и гле, облак бео, и на облаку сеђаше неко, сличан сину човечјем, са златним венцем на глави и са оштрим српом у руци.</verse>
				<verse number="15">И други један анђео изиђе из храма и викаше гласно ономе што сеђаше на облаку: Пошљи срп свој и жњи; јер дође време да се жње, јер се осуши жетва земаљска!</verse>
				<verse number="16">И онај што сеђаше на облаку, баци срп свој на земљу, и пожњевена би земља.</verse>
				<verse number="17">И други анђео изиђе из храма што је на небу, и имаше и он оштар срп.</verse>
				<verse number="18">И од жртвеника дође други анђео, који је имао власт над огњем, и повика гласно ономе са оштрим српом и рече: Пошљи свој оштри срп и одрежи грожђе чокота земаљскога, јер сазреше пуца његова!</verse>
				<verse number="19">И баци анђео срп свој на земљу, обра чокот земаљски и метну у велики тесак гнева Божјега.</verse>
				<verse number="20">И тесак се изгази изван града, и изиђе крв из теска до узда коњима, хиљаду и шест стотина стадија.</verse>
			</chapter>
			<chapter number="15">
				<verse number="1">И видех други велики и чудесни знак на небу: седам анђела са седам последњих зала, јер се њима сврши гнев Божји.</verse>
				<verse number="2">И видех као стаклено море, помешано с огњем, и оне што победише звер и слику њезину и број имена њезина, где стоје на мору стакленоме с гитарима Божјим.</verse>
				<verse number="3">И певаху песму Мојсија, слуге Божјега, и песму Јагњетову: Велика су и дивна дела твоја, Господе Боже, Свемогући! Праведни су и истинити путеви твоји, царе народа!</verse>
				<verse number="4">Ко се неће побојати, Господе, и прославити име твоје? Јер си ти један свет; сви ће народи доћи и поклониће се пред тобом, јер се твоји судови јавише.</verse>
				<verse number="5">И после овога видех, и отвори се храм скиније сведочанства на небу,</verse>
				<verse number="6">и из храма изиђоше седам анђела који имаху седам зала, обучени у чисто и светло платно и опасани по прсима појасима златним.</verse>
				<verse number="7">И једно од четири жива створења даде седморици анђела седам златних чаша, пуних гнева Бога који живи вечно.</verse>
				<verse number="8">И напуни се храм дима од славе Божје и од силе његове, и нико не могаше ући у храм, док се не сврши седам зала седморице анђела.</verse>
			</chapter>
			<chapter number="16">
				<verse number="1">И чух снажан глас из храма где говори седморици анђела: Идите и излијте седам чаша гнева Божјега на земљу!</verse>
				<verse number="2">И отиде први и изли чашу своју на земљу: и посташе зле и љуте ране на људима који имају жиг зверин и који се клањају слици њезиној.</verse>
				<verse number="3">И други изли чашу своју у море, и поста крв као од мртваца, и све живо умре у мору.</verse>
				<verse number="4">И трећи изли чашу своју на реке и на изворе водене: и поста крв.</verse>
				<verse number="5">И чух анђела воденога где говори: Праведан си, који јеси и који си био, Свети, што си ово судио;</verse>
				<verse number="6">јер пролише крв светих и пророка, и крв си им дао да пију: заслужили су то.</verse>
				<verse number="7">И чух жртвеник где говори: Да, Господе Боже, Свемогући, истинити су и прави судови твоји!</verse>
				<verse number="8">И четврти изли чашу своју на сунце: и даде му се да жеже људе огњем.</verse>
				<verse number="9">И опалише се људи од велиек врућине, и хулише на име Бога који имаше власт над овим злима, и не покајаше се да му даду славу.</verse>
				<verse number="10">И пети изли чашу своју на престо зверин; и царство њено поста мрачно, и гризли су језике своје од бола,</verse>
				<verse number="11">и хулише на Бога небескога од бола и од рана својих, и не покајаше се за дела своја.</verse>
				<verse number="12">И шести изли чашу своју на велику реку Еуфрат, и пресахну вода његова, да се приправи пут царевима источним</verse>
				<verse number="13">и видех из уста аждајиних, из уста звериних и из уста лажнога пророка где изиђоше три нечиста духа као жабе:</verse>
				<verse number="14">то су, наиме, духови демонски, који чине чудеса, који излазе к царевима свега света, да их скупе на бој за велики дан Бога свемогућега.</verse>
				<verse number="15">Ево идем као лупеж. Благо ономе који је будан и чува хаљине своје, да не иде го и да се не види срамота његова!</verse>
				<verse number="16">И сабра их на место које се јеврејски зове Хармагедон.</verse>
				<verse number="17">И седми изли чашу своју по ваздуху, и чу се снажан глас из храма, од престола: Свршило се!</verse>
				<verse number="18">И насташе муње, тутњава и громови, и би велик потрес, какав никад не би откако су људи на земљи; тако велик потрес!</verse>
				<verse number="19">И велики град раздели се на три дела, и градови незнабожачки падоше. и Бог се сети великога Вавилона, да му да чашу вина свога љутога гнева.</verse>
				<verse number="20">И сва острва несташе, и гора не беше више.</verse>
				<verse number="21">И град велики, тежине талантове, паде с неба на људе; и људи хулише на Бога од зла граднога, јер врло велико беше зло његово.</verse>
			</chapter>
			<chapter number="17">
				<verse number="1">И дође један од седам анђела који имаху седам чаша и рече ми: Ходи да ти покажем суд велике блуднице, која седи на водама многим,</verse>
				<verse number="2">с којом чинише блуд цареви земаљски, и становници земље опише се вином блуда њезина.</verse>
				<verse number="3">И одведе ме у духу у пустињу. И видех жену где седи на звери црвеној, која беше пуна имена хулих и имаше седам глава и десет рогова.</verse>
				<verse number="4">И жена беше обучена у порфиру и скерлет и накићена златом, драгим камењем и бисером; у руци својој држаше златну чашу, пуну гнусоба и нечистоте блуда свога,</verse>
				<verse number="5">а на челу њезину беше написано име, тајна: "Вавилон велики, мати блудницама и гнусабама земаљским".</verse>
				<verse number="6">И видех жену пијану од крви светих и од крви сведока Исусових. И зачудих се чудом великим кад је видех.</verse>
				<verse number="7">И рече ми анђео: Што се чудиш? Ја ћу ти казати тајну ове жене и звери што је носи и има седам глава и десет рогова.</verse>
				<verse number="8">Звер што си је видео, беше и нема је, и изићи ће из бездана и отићи ће у пропаст; и дивиће се становници земље, чија имена нису записана у књигу живота од постања света, кад виде звер да беше, и нема је, и опет ће доћи.</verse>
				<verse number="9">Овде вреди мудар ум! Седам глава, то су седам гора на којима жена седи. И јесу седам царева:</verse>
				<verse number="10">пет је њих пало, један је ту, други још није дошао, и кад дође, само ће мало остати.</verse>
				<verse number="11">И звер која беше и нема је, сама је осми, и јесте од седморице, и иде у пропаст.</verse>
				<verse number="12">И десет рогова што си их видео, јесу десет царева, који царства још не примише, али власт, као цареви, примају на кратко време са зверју.</verse>
				<verse number="13">Ови су сложни и дају своју силу и власт звери.</verse>
				<verse number="14">Ови ће ратовати с Јагњетом, и Јагње ће их победити, јер је господар над господарима и цар над царевима, и они који су с њим, позвани су, избрани и верни.</verse>
				<verse number="15">И рече им: Воде што си их видео, где седи блудница, то су народи, људи и језици.</verse>
				<verse number="16">И десет рогова што си их видео и звер, ти ће омрзнути на блудницу, опустошиће је и оголузнити, јешће месо њено и спалиће је огњем.</verse>
				<verse number="17">Јер Бог даде у срца њихова да учине вољу његову, да раде сложно и да даду царство своје звери, док се не сврше речи Божје.</verse>
				<verse number="18">И жена који си видео, јесте град велики, који царује над царевима земаљским.</verse>
			</chapter>
			<chapter number="18">
				<verse number="1">После овога видех другог анђела где силази с неба, с влашћу великом, и земља се засветли од сјаја његова.</verse>
				<verse number="2">И повика снажним гласом: Паде, паде Вавилон велики и поста стан демонима, тамница свих нечистих духова и тамница свих птица нечистих и мрских;</verse>
				<verse number="3">јер су од вина њезина страснога блуда пили сви народи, цареви земаљски чинише с њом блуд и трговци земаљски обогатише се од њезина силнога раскоша.</verse>
				<verse number="4">И чух други глас с неба, који говораше: Изиђите из ње, народе мој, да се не помешате у грехе њезине и да не будете кажњени с њоме.</verse>
				<verse number="5">Јер греси њезини допреше до неба, и Бог се сети њених грешних дела.</verse>
				<verse number="6">Платите јој као што је и она платила, и подајте јој двапут онолико, по делима њезиним! У чашу у коју је она уточила, уточите јој двапут онолико!</verse>
				<verse number="7">Колико се прославила и насладила, толико јој подајте мука и жалости! Јер говори у срцу своме: Седим као царица, нисам удовица и жалости нећу видети.</verse>
				<verse number="8">Зато ће у један дан доћи зла њезина: смрт, жалост и глад, и спалиће се огњем, - јер је јак Господ Бог који јој је судио.</verse>
				<verse number="9">И плакаће и кукаће за њом цареви земаљски који су с њом чинили блуд и наслађивали се, кад виде дим горења њезина.</verse>
				<verse number="10">Од страха мука њезиних стајаће издалека и говориће: Јао, јао, граде велики, Вавилоне, граде тврди! У један час дође суд твој!</verse>
				<verse number="11">И трговци земаљски плакаће и туговаће за њом, што товара њихових нико више не купује,</verse>
				<verse number="12">товара злата, сребра, драгог камења, бисера, платна, порфире, свиле, скерлета свакога мирисног дрвета, свакојаких судова од слонове кости, свакојаких судова од најскупљег дрвета, меди, гвожђа и мермера,</verse>
				<verse number="13">и цимета, амома, када, мира, тамјана, вина, уља, белог брашна, пшенице, говеда и оваца, коња и кола, робова и душа човечјих.</verse>
				<verse number="14">И воће што га је желела душа твоја, отиде од тебе, и све што је сјајно и светло, пропаде ти, и више се не може наћи.</verse>
				<verse number="15">Који овим трговаху и обогатише се од ње, од страха мука њезиних стајаће издалека, плакаће, кукаће</verse>
				<verse number="16">и говориће: Јао, јао, граде велики, обучени у платно, порфиру и скерлет, накићени златом, драгим камењем и бисером!</verse>
				<verse number="17">У један час пропаде толико богатство! И сви крмари, и сви који плове некуда, и лађари, и сви који раде на мору, стајаху издалека</verse>
				<verse number="18">и викаху кад видеше дим горења њезина: Који је град као овај велики град?</verse>
				<verse number="19">И бацише прах на главе своје и викаху плачући и кукајући: Јао, јао, граде велики, у коме се обогатише сви који имају лађе на мору, од богатства његова! У један час опусте!</verse>
				<verse number="20">Весели се над њим, небо, и ви свети, апостоли и пророци, јер вас Бог освети на њему!</verse>
				<verse number="21">И један снажан анђео узе камен, велик као млински камен, баци га у море и рече: Оваком ће силом бити бачен велики град Вавилон, и неће се више наћи.</verse>
				<verse number="22">И глас певача уз гитар, гудача, свирача и трубача неће се више чути у теби, и никакви мајстор ни од каква заната неће се више наћи у теби, и глас млина неће се више чути у теби,</verse>
				<verse number="23">и светлост жишка неће више светлити у теби, и глас младожење и невесте неће се више чути у теби: јер твоји трговци беху великаши земаљски, твојим чарањем преварени бише сви народи,</verse>
				<verse number="24">и у њему се нађе крв пророчка и светих, и свих који су побијени на земљи.</verse>
			</chapter>
			<chapter number="19">
				<verse number="1">После овога чух као снажан глас многога народа на небу, где говори: Алилуја! Спасење, слава и сила припада Богу нашему,</verse>
				<verse number="2">јер су истинити и прави судови његови. Јер су истинити и прави судови његови. Јер је осудио велику блудницу, која поквари земљу блудом својим, и осветио је крв слугу својих на њој.</verse>
				<verse number="3">И опет рекоше: Алилуја! И дим њезин дизаше се до века.</verse>
				<verse number="4">И падоше двадесет и четири старешине и четири жива створења, поклонише се Богу који сеђаше на престолу и рекоше: Амин, алилуја!</verse>
				<verse number="5">И изиђе глас од престола и рече: Хвалите Бога нашега, све слуге његове, који га се бојите, мали и велики!</verse>
				<verse number="6">И чух као глас многога народа, као шуштање вода многих и као јаку грмљавину, где говоре: Алилуја! Зацари се Господ Бог наш, Свемогући.</verse>
				<verse number="7">Радујмо се и веселимо, и дајмо му славу, јер дође свадба Јагњетова, и жена његова приправила се,</verse>
				<verse number="8">и даде јој се да се обуче у светло, чисто платно; платно су, наиме, праведна дела светих.</verse>
				<verse number="9">И рече ми: Напиши: Благо онима који су позвани на свадбену част Јагњетову! И рече ми: Ово су истините речи Божје.</verse>
				<verse number="10">И падох пред ноге његове да му се поклоним. И рече ми: Немој! Ја сам слуга као и ти и браћа твоја која имају сведочанство Исусово. Богу се клањај! Сведочанство Исусово је, наиме, дух пророштва.</verse>
				<verse number="11">И видех небо отворено, и гле, коњ бео, и који сеђаше на њему зове се "веран и истинит", суди по правди и ратује.</verse>
				<verse number="12">Очи му беху пламен огњени, а на глави имаше многе круне; и имаше име написано, које зна само он.</verse>
				<verse number="13">И беше обучен у хаљину, умочену у крв, и име се његово зове: Реч Божја.</verse>
				<verse number="14">И војске небеске иђаху за њим на коњима белим, обучене у бело, чисто платно.</verse>
				<verse number="15">И из уста његових изиђе оштар мач, да њиме бије народе. И он ће их пасти с палицом гвозденом; и он ће газити тесак вина љутога гнева Бога свемогућега.</verse>
				<verse number="16">И има на хаљини и на стегну своме име написано: Цар над царевима и господар над господарима.</verse>
				<verse number="17">И видех једнога анђела где стоји на сунцу, и повика гласно свима птицама које лете посред неба: Дођите и скупите се на велику част Божју,</verse>
				<verse number="18">да једете меса од царева, меса од војвода, меса од силних, меса од коња и од коњаника, меса од свих слободњака и робова, од малих и великих!</verse>
				<verse number="19">И видех звер и цареве земаљске и војске њихове скупљене да ратују с оним што сеђаше на коњу и с војском његовом.</verse>
				<verse number="20">И би ухваћена звер, и с њом лажни пророк који је пред њом учинио чудеса којима је преварио оне који су примили жиг зверин и који су се клањали слици њезиној: живи бише бачени обоје у језеро огњено, које гори сумпором.</verse>
				<verse number="21">А остали побијени бише мачем који изиђе из уста онога што сеђаше на коњу, и све се птице наситише од меса њихова.</verse>
			</chapter>
			<chapter number="20">
				<verse number="1">И видех анђела где силази с неба, који имаше књуч од бездана и велике вериге у руци својој.</verse>
				<verse number="2">И ухвати аждају, стару змију, која је ђаво и сотона, и свеза је на хиљаду година,</verse>
				<verse number="3">и баци је у бездан, и затвори и запечати над њом, да више не вара народа, док се не наврши хиљада година. Потом ваља да буде одрешена на кратко време.</verse>
				<verse number="4">И видех престоле - и седоше на њих, и даде им се суд - и душе погубљених за сведочанство Исусово и за реч Божју, који се не поклонише звери, ни слици њезиној, и не примише жига на чело своје и на руку своју. И оживеше и цароваше с Христом хиљаду година.</verse>
				<verse number="5">А остали мртваци не оживеше док се не наврши хиљада година. Ово је први ускрс.</verse>
				<verse number="6">Блажен је и свет онај који има део у првом ускрсу; над њима друга смрт нема власти, него ће бити свештеници Богу и Христу, и цароваће с њим хиљаду година.</verse>
				<verse number="7">И кад се наврши хиљада година, пустиће се сотона из тамнице своје,</verse>
				<verse number="8">и изићи ће да вара народе на четири краја земље, Гога и Магога - да их скупи на бој, којих је број као песак морски.</verse>
				<verse number="9">И изиђоше на ширину земље, и опколиши око светих и град мили. И сиђе огањ с неба и поједе их.</verse>
				<verse number="10">И ђаво који их вараше, би бачен у језеро огњено и сумпорно, где је и звер, лажни пророк, и биће мучени дан и ноћ до века.</verse>
				<verse number="11">И видех велик, бео престо и онога што сеђаше на њему, од чијега лица побеже земља и небо, и не нађе им се места.</verse>
				<verse number="12">И видех мртваце, велике и мале, где стоје пред престолом, и отворише се књиге. И друга се књига отвори, књига живота. И мртвацима се суди као што је написано у књигама, по делима њиховим.</verse>
				<verse number="13">И море даде своје мртваце, и смрт и ад дадоше своје мртваце, и суди им се, свакоме по делима његовим.</verse>
				<verse number="14">И смрт и ад бачени бише у језеро огњено. Ово је друга смрт, језеро огњено.</verse>
				<verse number="15">И ко се не нађе записан у књизи живота, бачен би у језеро огњено.</verse>
			</chapter>
			<chapter number="21">
				<verse number="1">И видех ново небо и нову земљу; јер прво небо и прва земља прођоше, и мора нема више.</verse>
				<verse number="2">И свети град Јерусалим видех где нов силази с неба, од Бога, приправљен као невеста, украшена мужу своме.</verse>
				<verse number="3">И чух снажан глас где говори с престола: Ево стана Божјег међу људима, и он ће живети с њима, и они ће бити народ његов, и сам Бог биће с њима,</verse>
				<verse number="4">и убрисаће сваку сузу из очију њихових, и смрти неће бити више, ни жалости, ни вике, ни муке неће бити више, јер прво прође.</verse>
				<verse number="5">И рече онај што сеђаше на престолу: Ево све чиним ново. И рече: Напиши, јер су ове речи верне и истините.</verse>
				<verse number="6">И рече ми: Свршило се! Ја сам Алфа и Омега, Почетак и Свршетак. Ја ћу жедноме бадава дати из извора воде живе.</verse>
				<verse number="7">Који победи, наследиће ово, и бићу му Бог, и он ће бити мој син.</verse>
				<verse number="8">А страшљивцима, невернима, гнуснима, убицама, блудницима, врачарима, идолопоклоницима и свима лажама, њима је место у језеру што гори огњем и сумпором. То је друга смрт.</verse>
				<verse number="9">И дође један од седам анђела који имаху седам чаша, напуњених седам последњих зала, и рече ми: Ходи да ти покажем невесту, жену Јагњетову.</verse>
				<verse number="10">И одведе ме у духу на гору велику и високу, и показа ми свети град Јерусалим, где силази с неба, од Бога,</verse>
				<verse number="11">у слави Божјој. Светлост његова беше као најскупљи камен, као камен јаспис, који се светли као кристал.</verse>
				<verse number="12">И имаше велик и висок зид, дванаест врата, и на вратима дванаест анђела, и имена написана, наиме: имена дванаест племена Израиљевих:</verse>
				<verse number="13">од истока троја врата, од севера троја врата, од југа троја врата и од запада троја врата.</verse>
				<verse number="14">И зид градски имаше дванаест темеља, и на њима дванаест имена дванаест апостола Јагњетових.</verse>
				<verse number="15">И онај што говораше са мном, имаше за меру златну трску, да измери град, врата његова и зид његов.</verse>
				<verse number="16">И град беше на четири угла, и дужина његова беше толика колика и ширина. И измери град трском: 12.000 стадија. Дужина, ширина и висина његова беше једнака.</verse>
				<verse number="17">И измери зид његов: 144 лакта, по мери човечјој т.ј. анђелској.</verse>
				<verse number="18">И грађа зида његова беше јаспис, и град беше чисто злато, као чисто стакло.</verse>
				<verse number="19">Темељи градскога зида беху украшени сваким драгим камењем: први темељ беше јаспис, други сапфир, трећи халкидон, четврти смарагд,</verse>
				<verse number="20">пети сардоникс, шести сард, седми хрисолит, осми вирил, девети топаз, десети хрисопрас, једанаести јакинт, дванаести аметист.</verse>
				<verse number="21">И дванаест врата беху дванаест бисера; свака врата беху од једнога бисера. И улица градска беше чисто злато, као провидно стакло.</verse>
				<verse number="22">И храма не видех у њему; јер је његов храм Господ, Бог свемогући, и Јагње.</verse>
				<verse number="23">И град не потребује сунца, ни месеца, да светле у њему; јер га осветли слава Божја, и жижак је његов Јагње.</verse>
				<verse number="24">И ходиће народи у светлости његовој, и цареви земаљски донеће славу своју у њега.</verse>
				<verse number="25">И врата његова неће се затварати дању; јер ноћи онде неће бити.</verse>
				<verse number="26">И донеће у њега славу и част народа.</verse>
				<verse number="27">И неће ући у њега ништа погано, и онај који чини што је гнусно и лаже, него само они који су записани у животној књизи Јагњетовој.</verse>
			</chapter>
			<chapter number="22">
				<verse number="1">И показа ми реку воде живота, бистру као кристал, која излажаше од престола Божјег и Јагњетова.</verse>
				<verse number="2">Насред улице његове и с обе стране реке дрво живота, које рађа дванаест родова, дајући сваког месеца свој род; а лишће од дрвета је за исцељивање народима.</verse>
				<verse number="3">И више неће бити никаква проклетства. И престо Божји и Јагњетов биће у њему, и слуге његове служиће му,</verse>
				<verse number="4">и гледаће лице његово, и име његово биће на челима њиховим.</verse>
				<verse number="5">И ноћи више неће бити, и неће потребовати светлости од жишка, ни светлости сунчане, јер ће их обасјавати Господ Бог, и цароваће вечно.</verse>
				<verse number="6">И рече ми: Ове су речи верне и истините, и Господ, Бог пророчких духова, посла анђела свога да покаже слугама својим што ће бити скоро.</verse>
				<verse number="7">И ево ћу доћи скоро! Благо ономе који држи речи пророштва ове књиге!</verse>
				<verse number="8">И ја, Јован, чух и видех ово. и кад чух и видех, падох да се поклоним пред ногама анђела који ми показа ово.</verse>
				<verse number="9">И рече ми: Немој! Ја сам слуга као и ти и браћа твоја, пророци и они који држе речи ове књиге. Богу се клањај!</verse>
				<verse number="10">И рече ми: Не запечаћавај речи пророштва ове књиге, јер је време близу:</verse>
				<verse number="11">грешник нека и даље греши, погани нека се и даље погани, праведник нека и даље чини што је право и свети нека се и даље свети!</verse>
				<verse number="12">Ево ћу доћи скоро, и плата моја са мном, да дам свакоме по делима његовим.</verse>
				<verse number="13">Ја сам Алфа и Омега, Први и Последњи, Почетак и Свршетак.</verse>
				<verse number="14">Благо онима који перу хаљине своје, да би имали права на дрво живота и да на врата уђу у град.</verse>
				<verse number="15">Напољу су пси, врачари, блудници, убице, идолопоклоници и сваки који љуби и чини лаж.</verse>
				<verse number="16">Ја, Исус, послах анђела свога да вам ово посведочи за цркве. Ја сам изданак и потомак Давидов, сјајна звезда даница.</verse>
				<verse number="17">Дух и невеста говоре: Дођи! И који чује, нека говори: Дођи! И ко је жедан, нека дође; ко хоће, нека узме воде живе бадава!</verse>
				<verse number="18">Сведочи свакоме који чује пророчке речи ове књиге: Ако им ко дометне шта, Бог ће наметнути на њега зла, написана у овој књизи;</verse>
				<verse number="19">и ако ко одузме што од речи ове пророчке књиге, Бог ће одузети његов део од дрвета живота и од града светога, о којима је писано у овој књизи.</verse>
				<verse number="20">Говори онај који сведочи ово: Да, доћи ћу скоро! - Амин, дођи, Господе Исусе!</verse>
				<verse number="21">Благодат Господа Исуса са свима!</verse>
			</chapter>
		</book>
	</testament>
</bible>