<?xml version="1.0" encoding="utf-8"?>
<bible translation="Welsh (Cyfieithiad Briscoe 1853-94 (Test. Newydd a rhannau o'r Hen Dest.))" status="Cyfieithiad Briscoe 1894. Cynhyrchwyd y casgliad digidol hwn gan Gymdeithas y Beibl yn 2020-21" link="https://www.bible.com/bible/2737/MAT.1.CTB">
	<book number="40">
		<chapter number="1">
			<verse number="1">Llyfr genedigaeth Iesu Grist, fab Dafydd, fab Abraham.</verse>
			<verse number="2">Abraham a genhedlodd Itsaac; ac Itsaac a genhedlodd Iacob;</verse>
			<verse number="3">ac Iacob a genhedlodd Iwdah a’i frodyr; ac Iwdah a genhedlodd Pharets a Zara o Thamar; a Pharets a genhedlodd Etsrom; ac Etsrom a genhedlodd Ram;</verse>
			<verse number="4">a Ram a genhedlodd Aminadab; ac Aminadab a genhedlodd Naashon;</verse>
			<verse number="5">a Naashon a genhedlodd Salmon; a Salmon a genhedlodd Boaz o Rachab; a Boaz a genhedlodd Obed, o Rwth;</verse>
			<verse number="6">ac Obed a genhedlodd Ieshe; ac Ieshe a genhedlodd Ddafydd frenhin. A Dafydd frenhin a genhedlodd Shalomon o’r hon a fuasai wraig Wriah;</verse>
			<verse number="7">a Shalomon a genhedlodd Roboam; a Roboam a genhedlodd Abiah; ac Abiah a genhedlodd Asa;</verse>
			<verse number="8">ac Asa a genhedlodd Ieoshaphat; ac Ieoshaphat a genhedlodd Ioram;</verse>
			<verse number="9">ac Ioram a genhedlodd Oziah: ac Oziah a genhedlodd Iotham;</verse>
			<verse number="10">ac Iotham a genhedlodd Achaz; ac Achaz a genhedlodd Ezeciah; ac Ezeciah a genhedlodd Manashsheh;</verse>
			<verse number="11">a Manashsheh a genhedlodd Amon; ac Amon a genhedlodd Ioshiah; ac Ioshiah a genhedlodd Ieconiah a’i frodyr, ar amser y traws-symmudiad i Babilon.</verse>
			<verse number="12">Ac wedi’r traws-symmudiad i Babilon, Ieconiah a genhedlodd Shalathiel; a Shalathiel a genhedlodd Zorobabel;</verse>
			<verse number="13">a Zorobabel a genhedlodd Abiwd; ac Abiwd a genhedlodd Eliacim;</verse>
			<verse number="14">ac Eliacim a genhedlodd Azor; ac Azor a genhedlodd Tsadoc; a Tsadoc a genhedlodd Iacin; ac Iacin a genhedlodd Eliwd;</verse>
			<verse number="15">ac Eliwd a genhedlodd Eleazer;</verse>
			<verse number="16">ac Eleazer a genhedlodd Mattan; a Mattan a genhedlodd Iacob; ac Iacob a genhedlodd Ioseph, gŵr Mair, o’r hon y ganed Iesu, yr Hwn a elwir Crist.</verse>
			<verse number="17">Yr holl genhedlaethau, gan hyny, o Abraham hyd Ddafydd, pedair cenhedlaeth ar ddeg ydynt; ac o Ddafydd hyd y traws-symmudiad i Babilon, pedair cenhedlaeth ar ddeg; ac o’r traws-symmudiad i Babilon hyd Grist, pedair cenhedlaeth ar ddeg.</verse>
			<verse number="18">A genedigaeth yr Iesu Grist, fel hyn yr oedd; Wedi dyweddïo Ei fam Ef, Mair, âg Ioseph, cyn dyfod o honynt ynghyd, cafwyd hi yn feichiog o’r Yspryd Glan.</verse>
			<verse number="19">Ac Ioseph, ei gwr hi, gan ei fod yn gyfiawn, ac na fynnai ei gosod hi yn watwor, a ewyllysiodd ei rhoddi hi ymaith yn ddirgel.</verse>
			<verse number="20">Ac efe yn meddwl y pethau hyn, wele, angel yr Arglwydd, mewn breuddwyd, a ymddangosodd iddo, yn dywedyd, Ioseph, Mab Dafydd, nac ofna gymmeryd Mair dy wraig, canys yr hyn a genhedlwyd ynddi, o’r Yspryd Glan y mae;</verse>
			<verse number="21">ac esgora hi ar fab, a gelwi Ei enw Ef Iesu, canys Efe a wared Ei bobl oddi wrth eu</verse>
			<verse number="22">pechodau. A hyn oll a ddigwyddodd fel y cyflawnid yr hyn a ddywedwyd gan yr Arglwydd trwy’r prophwyd, gan ddywedyd,</verse>
			<verse number="23">“Wele, y forwyn fydd feichiog, ac a esgor ar fab; A galwant Ei Enw Ef Immanwel” yr hyn, o’i gyfieithu, yw, “Gyda ni Duw.”</verse>
			<verse number="24">Ac Ioseph, wedi cyfodi o’i gwsg, a wnaeth fel y gorchymynodd angel yr Arglwydd iddo,</verse>
			<verse number="25">ac a gymmerodd ei wraig, ac nid adnabu hi nes esgor o honi ar fab; a galwodd Ei enw Ef Iesu.</verse>
		</chapter>
		<chapter number="2">
			<verse number="1">A’r Iesu wedi Ei eni yn Bethlehem Iwdea, yn nyddiau Herod frenhin, wele, doethion o’r dwyrain a ddaethant i Ierwshalem, gan ddywedyd,</verse>
			<verse number="2">Pa le y mae brenhin yr Iuddewon y sydd wedi Ei eni? canys gwelsom Ei seren Ef yn y dwyrain, a daethom i’w addoli Ef.</verse>
			<verse number="3">Ac wedi clywed hyn, Herod frenhin a gynnyrfwyd, a holl Ierwshalem gydag ef,</verse>
			<verse number="4">a chwedi dwyn ynghyd yr holl archoffeiriaid ac ysgrifenyddion y bobl, ymofynodd â hwynt, Pa le y mae Crist i’w eni?</verse>
			<verse number="5">A hwy a ddywedasant wrtho, Yn Bethlehem Iwdea, canys fel hyn yr ysgrifenwyd trwy’r prophwyd,</verse>
			<verse number="6">“A thydi, Bethlehem, tir Iwdea, Nid y lleiaf wyt er dim ym mhlith tywysogion Iwdah, Canys o honot y daw allan dywysog, Yr hwn a fugeilia Fy mhobl Israel.”</verse>
			<verse number="7">Yna Herod, wedi galw’r doethion yn ddirgel, a gafodd wybodaeth fanwl ganddynt am amser ymddangosiad y seren;</verse>
			<verse number="8">a chan eu danfon i Bethlehem, dywedodd, Ewch a chwiliwch yn fanwl am y plentyn; a phan gaffoch Ef, mynegwch i mi, fel y bo i minnau hefyd ddyfod a’i addoli Ef.</verse>
			<verse number="9">A hwy, wedi clywed y brenhin, a aethant; ac wele, y seren a welsent yn y dwyrain, a aeth o’u blaen, hyd oni ddaeth a sefyll goruwch y lle yr oedd y plentyn.</verse>
			<verse number="10">A phan welsant y seren, llawenychasant â llawenydd mawr dros ben.</verse>
			<verse number="11">Ac wedi dyfod i’r tŷ, gwelsant y plentyn gyda Mair Ei fam; ac wedi syrthio i lawr addolasant Ef; ac wedi agoryd eu trysorau, offrymmasant Iddo anrhegion, aur a thus a myrr.</verse>
			<verse number="12">Ac wedi eu rhybuddio mewn breuddwyd, gan Dduw, i beidio â dychwelyd at Herod, hyd ffordd arall yr aethant yn eu holau i’w gwlad.</verse>
			<verse number="13">Ac wedi myned o honynt, wele, angel yr Arglwydd yn ymddangos, mewn breuddwyd, i Ioseph, gan ddywedyd, Cyfod, a chymmer y plentyn a’i fam, a ffo i’r Aipht; a bydd yno hyd oni ddywedwyf wrthyt, canys y mae Herod ar fedr ceisio’r plentyn er mwyn Ei ladd Ef.</verse>
			<verse number="14">Ac wedi cyfodi o hono, cymmerth efe y plentyn a’i fam o hŷd nos, a chiliodd i’r Aipht;</verse>
			<verse number="15">a bu yno hyd farwolaeth Herod, fel y cyflawnid yr hyn a ddywedwyd gan yr Arglwydd trwy’r prophwyd, gan ddywedyd, “O’r Aipht y gelwais Fy Mab.”</verse>
			<verse number="16">Yna Herod, pan weles ei watwar gan y doethion, a ffrommodd yn aruthr, ac a ddanfonodd ac a laddodd yr holl fechgyn oedd yn Bethlehem ac yn ei holl gyffiniau, o ddwy flwydd oed a than hyny, wrth yr amser y cawsai wybodaeth fanwl gan y doethion.</verse>
			<verse number="17">Yna y cyflawnwyd yr hyn a ddywedasid gan Ieremiah y prophwyd, gan ddywedyd,</verse>
			<verse number="18">“Llef yn Rama a glybuwyd, Wylofain a galar mawr; Rachel yn wylo am ei phlant, Ac ni fynnai ei chysuro, am nad ydynt.”</verse>
			<verse number="19">Ac wedi marw Herod, wele, angel yr Arglwydd, mewn breuddwyd,</verse>
			<verse number="20">a ymddangosodd i Ioseph yn yr Aipht, gan ddywedyd, Cyfod a chymmer y plentyn a’i fam, a dos i dir Israel, canys bu farw y rhai oedd yn ceisio einioes y plentyn.</verse>
			<verse number="21">Ac efe, wedi cyfodi, a gymmerth y plentyn a’i fam, ac a ddaeth i dir Israel;</verse>
			<verse number="22">ond wedi clywed fod Archelaus yn teyrnasu yn Iwdea yn lle Herod, ei dad, ofnodd fyned yno: ac wedi ei rybuddio mewn breuddwyd, ciliodd i barthau Galilea,</verse>
			<verse number="23">a daeth a thrigodd mewn dinas a elwid Natsareth, fel y cyflawnid yr hyn a ddywedasid trwy’r prophwydi, “Natsaread a elwir Ef.”</verse>
		</chapter>
		<chapter number="3">
			<verse number="1">Ac yn y dyddiau hyny dyfod y mae Ioan Fedyddiwr, gan bregethu yn anialwch Iwdea,</verse>
			<verse number="2">gan ddywedyd, Edifarhewch, canys nesaodd teyrnas nefoedd:</verse>
			<verse number="3">canys Hwn yw Efe y dywedwyd am dano trwy Eshaiah y prophwyd, gan ddywedyd, “Llef un yn llefain, Yn yr anialwch, parottowch ffordd Iehofah; Gwnewch yn uniawn Ei lwybrau Ef.”</verse>
			<verse number="4">A’r Ioan hwn oedd â’i ddillad o flew camel, a gwregys o groen ynghylch ei lwynau; a’i fwyd oedd locustiaid a mêl gwyllt.</verse>
			<verse number="5">Yna yr aeth allan atto ef Ierwshalem, a holl Iwdea, a’r holl wlad o amgylch yr Iorddonen;</verse>
			<verse number="6">a bedyddiwyd hwy yn yr afon Iorddonen ganddo ef, gan gyffesu eu pechodau.</verse>
			<verse number="7">A chan weled llawer o’r Pharisheaid a’r Tsadwceaid yn dyfod i’w fedydd, dywedodd wrthynt, O eppil gwiberod, pwy a’ch rhybuddiodd i ffoi rhag y llid a fydd?</verse>
			<verse number="8">Dygwch, gan hyny, ffrwyth teilwng o edifeirwch;</verse>
			<verse number="9">ac na feddyliwch ddywedyd ynoch eich hunan, Yn dad i ni y mae genym Abraham, canys dywedaf wrthych, Abl yw Duw o’r meini hyn i gyfodi plant i Abraham.</verse>
			<verse number="10">Ac eisoes y fwyall a osodwyd ar wreiddyn y preniau: pob pren, gan hyny, nad yw’n dwyn ffrwyth da a dorrir ymaith ac a deflir i’ r tân.</verse>
			<verse number="11">Myfi, yn wir, wyf yn eich bedyddio â dwfr, i edifeirwch; ond yr Hwn sy’n dyfod ar fy ol i, cryfach yw na myfi, yr Hwn nid wyf deilwng i ddwyn Ei esgidiau: Efe a’ch bedyddia chwi â’r Yspryd Glân ac â thân: yr Hwn y mae Ei wyntyll yn Ei law;</verse>
			<verse number="12">a llwyr-lanhâ Efe ei lawr-dyrnu, a chyd-gasgl Ei wenith i’r ysgubor, ond yr ûs a lwyr-lysg Efe â thân anniffoddadwy.</verse>
			<verse number="13">Yna y daeth yr Iesu o Galilea i’r Iorddonen at Ioan, i’w fedyddio ganddo;</verse>
			<verse number="14">ond Ioan a warafunodd Iddo, gan ddywedyd, Arnaf fi y mae eisiau fy medyddio gennyt Ti, ac a wyt Ti yn dyfod attaf fi?</verse>
			<verse number="15">Ond gan atteb, yr Iesu a ddywedodd wrtho ef, Gâd yn awr; canys fel hyn y mae’n weddus i ni gyflawni pob cyfiawnder. Yna y gadawodd efe Iddo.</verse>
			<verse number="16">Ac wedi Ei fedyddio, yr Iesu a aeth i fynu yn uniawn o’r dwfr, ac wele, agorwyd y nefoedd Iddo, a gwelodd Yspryd Duw yn disgyn fel colommen, ac yn dyfod arno Ef;</verse>
			<verse number="17">ac wele, llais o’r nefoedd yn dywedyd, Hwn yw Fy Mab Anwyl, yn yr Hwn y’m Boddlonwyd.</verse>
		</chapter>
		<chapter number="4">
			<verse number="1">Yna yr Iesu a arweiniwyd i fynu i’r anialwch gan yr Yspryd, i’w demtio gan ddiafol.</verse>
			<verse number="2">Ac wedi ymprydio ddeugain niwrnod a deugain nos, ar ol hyny y newynodd.</verse>
			<verse number="3">Ac wedi dyfod Atto, y temtiwr a ddywedodd Wrtho, Os Mab Duw wyt, arch y bo i’r cerrig hyn fyned yn dorthau.</verse>
			<verse number="4">Ac Yntau gan atteb a ddywedodd, Ysgrifenwyd, “Nid ar fara yn unig y bydd byw dyn, ond ar bob gair yn dyfod allan trwy enau Duw.”</verse>
			<verse number="5">Yna y cymmerth diafol Ef i’r ddinas sanctaidd;</verse>
			<verse number="6">a gosododd Ef ar binacl y deml, a dywedodd Wrtho, Os Mab Duw wyt, bwrw Dy Hun i lawr, canys ysgrifenwyd, “I’w angylion y gorchymyn Efe am Danat, Ac ar eu dwylaw y’th ddygant, Rhag un amser darawo o Honot Dy droed wrth garreg.”</verse>
			<verse number="7">Dywedodd yr Iesu wrtho, Etto yr ysgrifenwyd, “Ni themti yr Arglwydd dy Dduw.”</verse>
			<verse number="8">Etto y cymmerth diafol Ef i fynydd tra uchel, a dangosodd Iddo holl deyrnasoedd y byd a’u gogoniant;</verse>
			<verse number="9">a dywedodd Wrtho, Y rhai hyn oll i Ti a roddaf, os syrthi i lawr a’m haddoli i.</verse>
			<verse number="10">Yna y dywedodd yr Iesu wrtho, Dos ymaith, Satan; canys ysgrifenwyd, “Yr Arglwydd dy Dduw a addoli, ac Ef yn unig a wasanaethi.”</verse>
			<verse number="11">Yna y gadawodd diafol Ef; ac wele, angylion a ddaethant Atto, ac a weiniasant Iddo.</verse>
			<verse number="12">Ac wedi clywed o Hono fod Ioan wedi ei draddodi, ciliodd i Galilea;</verse>
			<verse number="13">ac wedi gadael Natsareth, daeth ac arhosodd yn Caphernahwm, yr hon sydd wrth y môr, ynghyffiniau Zabwlwn a Nephthali;</verse>
			<verse number="14">fel y cyflawnid yr hyn a ddywedwyd trwy Eshaiah y prophwyd, gan ddywedyd,</verse>
			<verse number="15">“Tir Zabwlwn a thir Nephthali, Ffordd y môr, tu hwnt i’r Iorddonen, Galilea y cenhedloedd;</verse>
			<verse number="16">Y bobl a eisteddai mewn tywyllwch A welsant oleuni mawr; Ac i’r rhai yn eistedd ym mro a chysgod angau, Goleuni a gododd iddynt.”</verse>
			<verse number="17">O’r pryd hwnw dechreuodd yr Iesu bregethu a dywedyd, Edifarhêwch, canys nesaodd teyrnas nefoedd.</verse>
			<verse number="18">Ac wrth rodio wrth fôr Galilea gwelodd ddau frawd, Shimon, yr hwn a elwir Petr, ac Andreas ei frawd, yn bwrw rhwyd i’r môr, canys yr oeddynt bysgodwŷr,</verse>
			<verse number="19">a dywedodd wrthynt, Deuwch ar Fy ol, a gwnaf chwi yn bysgodwŷr dynion.</verse>
			<verse number="20">A hwy yn uniawn, gan adael y rhwydau, a’i canlynasant Ef.</verse>
			<verse number="21">Ac wedi myned rhagddo oddiyno, gwelodd ddau frawd arall, Iago fab Zebedëus, ac Ioan ei frawd, yn y cwch ynghyda Zebedëus eu tad, yn cyweirio eu rhwydau;</verse>
			<verse number="22">a galwodd hwynt; a hwy yn uniawn, gan adael y cwch a’u tad, a’i canlynasant Ef.</verse>
			<verse number="23">Ac aeth yr Iesu o amgylch yn holl Galilea, gan ddysgu yn eu sunagogau, a chan bregethu Efengyl y deyrnas, a chan iachau pob clefyd a phob afiechyd ym mhlith y bobl.</verse>
			<verse number="24">Ac aeth allan y sôn am dano Ef i’r holl Suria; a dygasant Atto yr holl rai drwg eu hwyl, gydag amryw glefydau a chnofeydd yn eu dala, rhai cythreulig, a rhai lloerig, a rhai â’r parlys arnynt, ac iachaodd hwynt.</verse>
			<verse number="25">Ac yr oedd yn Ei ganlyn Ef dorfeydd mawrion o Galilea a Decapolis ac Ierwshalem ac Iwdea ac o’r tu hwnt i’r Iorddonen.</verse>
		</chapter>
		<chapter number="5">
			<verse number="1">A chan weled y torfeydd esgynodd i’r mynydd; ac wedi eistedd o Hono, daeth Ei ddisgyblion Atto;</verse>
			<verse number="2">ac wedi agor Ei enau, dysgodd hwynt, gan ddywedyd,</verse>
			<verse number="3">Gwyn eu byd y tlodion yn yr Yspryd; canys eiddynt yw teyrnas nefoedd.</verse>
			<verse number="4">Gwyn eu byd y rhai sydd yn galaru; canys hwy a ddiddenir.</verse>
			<verse number="5">Gwyn eu byd y rhai addfwyn; canys hwy a etifeddant y ddaear.</verse>
			<verse number="6">Gwyn eu byd y rhai sydd â newyn a syched arnynt am gyfiawnder; canys hwy a ddiwellir.</verse>
			<verse number="7">Gwyn eu byd y trugarogion; canys wrthynt hwy y trugarheir.</verse>
			<verse number="8">Gwyn eu byd y rhai pur o galon; canys hwy a welant Dduw.</verse>
			<verse number="9">Gwyn eu byd y tangnefeddwŷr; canys hwy, plant Duw y’u gelwir.</verse>
			<verse number="10">Gwyn eu byd y rhai a erlidwyd o achos cyfiawnder; canys eiddynt hwy yw teyrnas nefoedd.</verse>
			<verse number="11">Gwyn eich byd, pan y’ch gwaradwyddant ac eich erlid, ac y dywedant bob drwg yn eich erbyn, gan gelwyddu, o’m hachos I:</verse>
			<verse number="12">llawenychwch a gorfoleddwch, canys eich gwobr sydd fawr yn y nefoedd; canys felly yr erlidiasant y prophwydi a fuant o’ch blaen chwi.</verse>
			<verse number="13">Chwychwi yw halen y ddaear; ond os yr halen a ddi-flasodd, â pha beth yr helltir ef? ni thâl mwy i ddim ond, wedi ei fwrw allan, i’w sathru gan ddynion.</verse>
			<verse number="14">Chwychwi yw goleuni y byd: ni all dinas ei chuddio pan ar fryn y gorweddo;</verse>
			<verse number="15">ac ni oleuent lusern a’i dodi tan y llestr, ond ar safle’r llusern, a llewyrcha i bawb sydd yn y tŷ:</verse>
			<verse number="16">felly, llewyrched eich goleuni ger bron dynion, fel y gwelont eich gweithredoedd da chwi, ac y gogoneddont eich Tad yr Hwn sydd yn y nefoedd.</verse>
			<verse number="17">Na thybiwch y daethum i ddinystrio’r Gyfraith neu’r Prophwydi: ni ddaethum i ddinystrio ond i gyflawni hwynt;</verse>
			<verse number="18">canys yn wir meddaf i chwi, nes myned heibio o’r nef a’r ddaear, nac un iot nac un pyncyn o’r Gyfraith a aiff heibio, nes i’r cwbl gael ei wneud.</verse>
			<verse number="19">Pwy bynnag, gan hyny, a ddattodo un o’r gorchymynion lleiaf hyn, ac a ddysgo felly i ddynion, lleiaf a elwir ef yn nheyrnas nefoedd; ond pwy bynnag a’ u gwnelo ac a’ u dysgo i ddynion, efe, mawr y’i gelwir yn nheyrnas nefoedd:</verse>
			<verse number="20">canys meddaf i chwi, Os nad helaethach fydd eich cyfiawnder rhagor yr ysgrifenyddion a’r Pharisheaid, nid ewch i mewn, er dim, i deyrnas nefoedd.</verse>
			<verse number="21">Clywsoch y dywedwyd wrth y rhai gynt, “Ni leddi;</verse>
			<verse number="22">a phwy bynnag a laddo, dyledus fydd i’r farn;” ond Myfi wyf yn dywedyd wrthych, Pob un a ddigio wrth ei frawd, dyledwr fydd i’r farn; a phwy bynnag a ddywedo wrth ei frawd, “Raca,” dyledwr fydd i’r Cynghor; a phwy bynnag a ddywedo, “More,” dyledwr fydd i’r Gehenna tanllyd.</verse>
			<verse number="23">Gan hyny, os dygi dy rodd at yr allor, ac yno cofio o honot fod gan dy frawd ddim yn dy erbyn,</verse>
			<verse number="24">gâd yno dy rodd o flaen yr allor, a dos ymaith: yn gyntaf cymmoder di â’th frawd, ac yna tyred ac offrwm dy rodd.</verse>
			<verse number="25">Cyttuna â’th wrthwynebwr ar frys, tra fyddech gydag ef ar y ffordd, rhag ysgatfydd i’r gwrthwynebwr dy draddodi at y barnwr, ac i’r barnwr dy draddodi at y gweinidog, a’th daflu yngharchar:</verse>
			<verse number="26">yn wir meddaf i ti, ni ddeui ddim allan oddi yno, hyd oni thalech y ffyrling eithaf.</verse>
			<verse number="27">Clywsoch y dywedwyd, “Ni wnei odineb;” ond yr wyf Fi</verse>
			<verse number="28">yn dywedyd wrthych fod pob un y sy’n edrych ar wraig i’w chwenychu hi, wedi gwneuthur eisoes odineb â hi yn ei galon.</verse>
			<verse number="29">Ac os dy lygad dehau a bair dramgwydd i ti, tyn ef allan a thafl oddiwrthyt, canys da yw i ti ddarfod am un o’th aelodau, ac na fo i’th holl gorph ei daflu i Gehenna.</verse>
			<verse number="30">Ac os dy ddeheulaw a bair dramgwydd i ti, tor hi ymaith, a thafl oddiwrthyt, canys da yw i ti ddarfod am un o’th aelodau, ac na fo i’th holl gorph fyned ymaith i Gehenna.</verse>
			<verse number="31">A dywedwyd, “Pwy bynnag a ollyngo ymaith ei wraig, rhoed iddi lythyr ysgar;”</verse>
			<verse number="32">ond yr wyf Fi yn dywedyd wrthych, Pob un a ollyngo ymaith ei wraig, ond o achos godineb, gwneuthur iddi odineba y mae; a phwy bynnag a briodo wraig a ysgarwyd, godinebu y mae.</verse>
			<verse number="33">Etto, clywsoch y dywedwyd wrth y rhai gynt, “Ni thyngi anudon, ond teli i’r Arglwydd dy lwon;”</verse>
			<verse number="34">ond yr wyf Fi yn dywedyd wrthych beidio a thyngu o gwbl; na myn y nef, canys gorseddfaingc Duw yw;</verse>
			<verse number="35">na myn y ddaear, canys lleithig Ei draed yw; na myn Ierwshalem, canys dinas y Brenhin Mawr yw;</verse>
			<verse number="36">ac myn dy ben na thwng, canys ni elli wneuthur un blewyn yn wyn neu yn ddu;</verse>
			<verse number="37">ond bydded eich ymadrodd, Ië, Ië; Nag ê, nag ê; a’r hyn sydd dros ben y rhai hyn o’r drwg y mae.</verse>
			<verse number="38">Clywsoch y dywedwyd, “Llygad am lygad, a dant am ddant;”</verse>
			<verse number="39">ond yr wyf Fi yn dywedyd wrthych beidio â gwrthsefyll y dyn drwg; ond y neb a’th darawo di ar dy rudd ddehau, tro iddo y llall hefyd;</verse>
			<verse number="40">ac i’r hwn a fynno ymgyfreithio â thydi, a chael dy bais, gâd iddo dy gochl hefyd;</verse>
			<verse number="41">a’r neb a’th gymhello di un filldir, dos gydag ef ddwy.</verse>
			<verse number="42">I’r hwn a ofyno genyt, dyro; a’r hwn sy’n ewyllysio echwyna genyt ti, na thro oddi wrtho.</verse>
			<verse number="43">Clywsoch y dywedwyd, “Ceri dy gymmydog, a chasei dy elyn:”</verse>
			<verse number="44">ond yr wyf Fi yn dywedyd wrthych, Cerwch eich gelynion, a gweddïwch dros y rhai sydd yn eich erlid, fel yr eloch yn feibion i’ch Tad y sydd yn y nefoedd,</verse>
			<verse number="45">canys peri y mae Efe i’w haul godi ar y rhai drwg a’r da, ac yn gwlawio ar gyfiawnion ac anghyfiawnion;</verse>
			<verse number="46">canys os cerwch y sawl a’ch caront, pa wobr sydd i chwi? Onid yw’r treth-gymmerwŷr yn gwneud yr un peth?</verse>
			<verse number="47">Ac os cyferchwch well i’ch brodyr yn unig, pa ragoriaeth yr ydych yn ei wneuthur? Onid yw’r ethnigion yn gwneuthur yr un peth? Byddwch chwi, gan hyny, yn berffaith fel y mae eich Tad nefol yn berffaith.</verse>
		</chapter>
		<chapter number="6">
			<verse number="1">Gwyliwch rhag gwneud eich cyfiawnder ger bron dynion, er mwyn eich gweled ganddynt: onite, gwobr nid oes i chwi gyda’ch Tad yr Hwn sydd yn y nefoedd.</verse>
			<verse number="2">Gan hyny, pan wnelych elusen, nac udgana o’th flaen fel y mae’r rhagrithwŷr yn gwneud yn y sunagogau ac yn yr heolydd, fel y molianner hwy gan ddynion: yn wir meddaf i chwi, derbyn eu gwobr y maent.</verse>
			<verse number="3">Ond pan yr wyt ti yn gwneuthur elusen, na wyped dy law aswy pa beth a wna dy ddeheulaw,</verse>
			<verse number="4">fel y bo dy elusen yn y dirgel, a’th Dad y sy’n gweled yn y dirgel, a dâl i ti.</verse>
			<verse number="5">A phan weddïoch, na fyddwch fel y rhagrithwŷr, canys carant weddïo yn sefyll yn y sunagogau ac ynghonglau y llydanfeydd, fel yr ymddangosont i ddynion: yn wir meddaf i chwi, derbyn eu gwobr y maent.</verse>
			<verse number="6">Ond tydi, pan weddïech, dos i mewn i’th ystafell; ac wedi cau dy ddrws, gweddïa ar dy Dad y sydd yn y dirgel; a’th Dad y sy’n gweled yn y dirgel, a dâl i ti.</verse>
			<verse number="7">A phan weddïoch, na fyddwch siaradus, fel yr ethnigion, canys tybiant mai o herwydd eu haml eiriau y gwrandewir hwynt.</verse>
			<verse number="8">Na fyddwch, gan hyny, debyg iddynt, canys gŵyr eich Tad pa bethau y mae arnoch eu heisiau cyn i chwi ofyn Ganddo.</verse>
			<verse number="9">Fel hyn, gan hyny, gweddïwch chwi, Ein Tad, yr Hwn wyt yn y nefoedd, sancteiddier Dy enw.</verse>
			<verse number="10">Deued Dy deyrnas. Gwneler Dy ewyllys, fel yn y nef, felly hefyd ar y ddaear.</verse>
			<verse number="11">Ein bara beunyddiol dyro i ni heddyw.</verse>
			<verse number="12">A maddeu i ni ein troseddau, fel yr ydym ninnau hefyd wedi maddeu i’r rhai a droseddasant i’n herbyn.</verse>
			<verse number="13">Ac nac arwain ni i brofedigaeth, eithr achub ni oddiwrth y drwg.</verse>
			<verse number="14">Canys os maddeuwch i ddynion eu camweddau, maddeua hefyd eich Tad y sydd yn y nefoedd i chwi:</verse>
			<verse number="15">eithr os na faddeuwch i ddynion eu camweddau, eich Tad ni faddeua chwaith eich camweddau.</verse>
			<verse number="16">A phan ymprydioch, na fyddwch fel y rhagrithwŷr, yn wyneb-drist; canys difetha eu gwynebau y maent, fel yr ymddangosont i ddynion, yn ymprydio: yn wir meddaf i chwi, Derbyn eu gwobr y maent.</verse>
			<verse number="17">Ond tydi, pan yn ymprydio, enneinia dy ben di, a’th wyneb golch,</verse>
			<verse number="18">fel nad ymddangosech i ddynion, yn ymprydio, ond i’th Dad y sydd yn y dirgel, a’th Dad y sy’n gweled yn y dirgel, a dâl i ti.</verse>
			<verse number="19">Na thrysorwch iwch drysorau ar y ddaear, lle y mae gwyfyn a rhwd yn difetha, a lle y mae lladron yn cloddio trwodd ac yn lladratta;</verse>
			<verse number="20">ond trysorwch iwch drysorau yn y nef, lle nid yw na gwyfyn na rhwd yn difetha, a lle nid yw lladron yn cloddio trwodd nac yn lladratta:</verse>
			<verse number="21">canys lle y mae dy drysor, yno y bydd dy galon.</verse>
			<verse number="22">Llusern y corph yw’r llygad; os, gan hyny, dy lygad fydd syml, dy holl gorph fydd yn oleu;</verse>
			<verse number="23">ond os dy lygad fydd ddrwg, dy holl gorph fydd dywyll; os, gan hyny, y goleuni y sydd ynot fydd yn dywyllwch, y tywyllwch mor fawr yw!</verse>
			<verse number="24">Nid oes neb a ddichon wasanaethu dau arglwydd; canys un ai y naill a gasa ac y llall a gar efe, neu wrth y naill yr ymlŷn, a’r llall a ddirmyga efe: ni ellwch wasanaethu Duw a mammon.</verse>
			<verse number="25">O achos hyn meddaf i chwi, na phryderwch am eich bywyd, pa beth a fwyttaoch neu pa beth a yfoch; nac am eich corph, pa beth a wisgoch. Onid yw’r bywyd yn fwy na’r bwyd, a’r corph na’r dillad?</verse>
			<verse number="26">Edrychwch ar ehediaid y nefoedd, nad ydynt yn hau, nac yn medi, nac yn cywain i ysguboriau, ac eich Tad nefol a’u portha: onid ydych chwi yn rhagori llawer arnynt?</verse>
			<verse number="27">A phwy o honoch, gan bryderu, a ddichon ychwanegu at ei faintioli un cufydd?</verse>
			<verse number="28">Ac am ddillad paham y pryderwch? Ystyriwch lili’r maes, y modd y tyfant;</verse>
			<verse number="29">ni lafuriant, ac ni nyddant ddim; ac yr wyf yn dywedyd wrthych, Nid oedd hyd yn oed Shalomon yn ei holl ogoniant, wedi ymwisgo fel un o’r rhai hyn.</verse>
			<verse number="30">Ac os llysieuyn y maes y sydd heddyw mewn bod ac y foru i’r ffwrn y’i bwrir, y mae Duw fel hyn yn ei ddilladu, onid llawer mwy y dillada Efe chwi, o rai o ychydig ffydd?</verse>
			<verse number="31">Am hyny na phryderwch, gan ddywedyd, “Pa beth a fwyttawn?” neu, “Pa beth a yfwn?” neu, “A pha beth yr ymwisgwn?”</verse>
			<verse number="32">canys yr holl bethau hyn y mae’r Cenhedloedd yn eu ceisio, canys gŵyr eich Tad nefol fod arnoch eisiau y pethau hyn i gyd.</verse>
			<verse number="33">Ond ceisiwch yn gyntaf Ei deyrnas ac Ei gyfiawnder, a’r rhai hyn oll a roddir attoch.</verse>
			<verse number="34">Gan hyny na phryderwch am y foru, canys y foru a brydera am dani ei hun; digon i’r diwrnod ei ddrygioni ei hun.</verse>
		</chapter>
		<chapter number="7">
			<verse number="1">Na fernwch, fel na’ch barner; canys â’r farn â’r hon y bernwch, y’ch bernir;</verse>
			<verse number="2">ac â’r mesur â’r hwn y mesurwch, y mesurir i chwi.</verse>
			<verse number="3">A phaham y gweli y brycheuyn y sydd yn llygad dy frawd, ond y trawst y sydd yn dy lygad dy hun nad ystyri?</verse>
			<verse number="4">Neu, pa fodd y dywedi wrth dy frawd, Gâd i mi fwrw allan y brycheuyn o’th lygad, ac wele y trawst y sydd yn dy lygad di?</verse>
			<verse number="5">O ragrithiwr, bwrw allan yn gyntaf y trawst o’th lygad dy hun, ac yna y gweli yn eglur i fwrw allan y brycheuyn o lygad dy frawd.</verse>
			<verse number="6">Na roddwch y peth sanctaidd i’r cŵn, ac na theflwch eich gemmau o flaen y moch, rhag ysgatfydd iddynt eu sathru hwynt â’u traed, a throi a’ch rhwygo chwi.</verse>
			<verse number="7">Gofynwch, a rhoddir i chwi: ceisiwch, a chewch: curwch, ac agorir i chwi;</verse>
			<verse number="8">canys pob un y sy’n gofyn, sy’n derbyn; a’r neb sy’n ceisio, sy’n cael; ac i’r hwn sydd yn curo, yr agorir.</verse>
			<verse number="9">Pwy sydd o honoch, ac efe yn ddyn, i’r hwn y gofyn ei fab fara, a rydd garreg iddo;</verse>
			<verse number="10">neu os pysgodyn a ofyn efe, a rydd sarph iddo?</verse>
			<verse number="11">Os, gan hyny, chwychwi, a chwi yn ddrwg, a wyddoch pa sut i roddi rhoddion da i’ch plant, pa faint mwy y gwna eich Tad y sydd yn y nefoedd, roddi pethau da i’r rhai sy’n gofyn Iddo?</verse>
			<verse number="12">Gan hyny, yr holl bethau, cymmaint ag a ewyllysioch eu gwneuthur o ddynion i chwi, felly gwnewch chwithau hefyd iddynt hwy; canys hyn yw’r Gyfraith a’r Prophwydi.</verse>
			<verse number="13">Ewch i mewn trwy’r porth cyfyng; canys ehang yw’r porth, a llydan y ffordd sy’n arwain i’r distryw, a llawer yw y rhai yn myned i mewn trwyddi;</verse>
			<verse number="14">canys cul yw’r porth, a chyfyng y ffordd sydd yn arwain i’r bywyd, ac ychydig yw y rhai yn ei chael hi.</verse>
			<verse number="15">Gwyliwch rhag y gau-brophwydi, y rhai a ddeuant attoch yngwisgoedd defaid, ond oddimewn y maent yn fleiddiaid rheibus: wrth eu ffrwythau yr adnabyddwch hwynt.</verse>
			<verse number="16">Ai oddi ar ddrain y casglant rawnwin; neu oddi ar ysgall, ffigys?</verse>
			<verse number="17">Felly pob pren da, ffrwythau da a ddwg efe; a’r pren llygredig, ffrwythau drwg a ddwg efe.</verse>
			<verse number="18">Ni ddichon pren da ddwyn ffrwythau drwg, na phren llygredig ddwyn ffrwythau da.</verse>
			<verse number="19">Pob pren nad yw’n dwyn ffrwyth da, a dorrir i lawr, ac i’ r tân y’i teflir;</verse>
			<verse number="20">ac felly wrth eu ffrwythau yr adnabyddwch hwynt.</verse>
			<verse number="21">Nid pob un y sy’n dywedyd Wrthyf, Arglwydd, Arglwydd, a ddaw i mewn i deyrnas nefoedd, ond yr hwn sy’n gwneuthur ewyllys Fy Nhad yr Hwn sydd yn y nefoedd.</verse>
			<verse number="22">Llawer a ddywedant Wrthyf yn y dydd hwnw, Arglwydd, Arglwydd, onid yn Dy enw Di y prophwydasom; ac yn Dy enw Di y bwriasom allan gythreuliaid; ac yn Dy enw Di gwyrthiau lawer a wnaethom?</verse>
			<verse number="23">Ac yna yr addefaf wrthynt, Erioed ni’s adnabum chwi: ewch ymaith Oddiwrthyf y rhai yn gweithredu anghyfraith.</verse>
			<verse number="24">Pob un, gan hyny, y sy’n clywed y geiriau hyn mau Fi ac yn eu gwneuthur, cyffelyb fydd i ŵr doeth yr hwn a adeiladodd ei dŷ ar y graig:</verse>
			<verse number="25">a disgynodd y gwlaw, a daeth yr afonydd, a chwythodd y gwyntoedd, a rhuthrasant ar y tŷ hwnw, ac ni syrthiodd, canys sylfaenesid ar y graig.</verse>
			<verse number="26">A phob un y sy’n clywed y geiriau hyn mau Fi, ac nad yw yn eu gwneuthur, cyffelyb fydd i ŵr ynfyd, yr hwn a adeiladodd ei dŷ ar y tywod;</verse>
			<verse number="27">a disgynodd y gwlaw, a daeth yr afonydd, a chwythodd y gwyntoedd, a churasant ar y tŷ hwnw, a chwympodd efe, ac yr oedd ei gwymp yn fawr.</verse>
			<verse number="28">A bu pan orphenodd yr Iesu y geiriau hyn, bu aruthr gan y torfeydd o herwydd Ei ddysgad,</verse>
			<verse number="29">canys yr oedd Efe yn eu dysgu hwynt fel un ag awdurdod ganddo, ac nid fel eu hysgrifenyddion.</verse>
		</chapter>
		<chapter number="8">
			<verse number="1">Ac wedi dyfod o Hono i wared o’r mynydd, canlynodd torfeydd mawrion Ef.</verse>
			<verse number="2">Ac wele, un gwahanglwyfus wedi dyfod Atto a’i haddolodd, gan ddywedyd, Arglwydd, os mynni, gelli fy nghlanhau i.</verse>
			<verse number="3">Ac wedi estyn Ei law, cyffyrddodd Efe ag ef, gan ddywedyd, Mynnaf; glanhaer di: ac yn uniawn y glanhawyd ei wahanglwyf ef.</verse>
			<verse number="4">A dywedodd yr Iesu wrtho, Gwel nad wrth neb y dywedi; eithr dos, dangos dy hun i’r offeiriad, ac offryma’r rhodd a orchymynodd Mosheh, yn dystiolaeth iddynt.</verse>
			<verse number="5">Ac wedi dyfod o Hono i mewn i Caphernahwm, daeth Atto ganwriad, gan ddeisyfu arno a dywedyd,</verse>
			<verse number="6">Arglwydd, fy ngwas sy’n gorwedd gartref yn glaf o’r parlys, yn ei boeni yn ofnadwy.</verse>
			<verse number="7">A dywedodd Efe wrtho, Myfi a ddeuaf ac a’i hiachaf ef.</verse>
			<verse number="8">A chan atteb, y canwriad a ddywedodd, Arglwydd, nid wyf deilwng fel dan fy nghronglwyd i y deuit i mewn; eithr yn unig dywaid â gair, ac iacheir fy ngwas;</verse>
			<verse number="9">canys myfi hefyd, gŵr dan awdurdod wyf, a chenyf filwyr danaf fy hun; a dywedaf wrth hwn, Cerdda, a myned y mae; ac wrth arall, Tyred, a dyfod y mae; ac wrth fy nghaethwas, Gwna hyn, a gwneyd y mae.</verse>
			<verse number="10">Ac wedi clywed hyn, yr Iesu a ryfeddodd ac a ddywedodd wrth y rhai oedd yn canlyn, Yn wir meddaf i chwi, hyd yn oed yn Israel ffydd mor fawr ni chefais.</verse>
			<verse number="11">A dywedaf wrthych, Llawer o’r dwyrain a’r gorllewin a ddeuant ac a led-orweddant gydag Abraham ac Itsaac ac Iacob yn nheyrnas nefoedd;</verse>
			<verse number="12">ond plant y deyrnas a deflir ymaith i’r tywyllwch mwyaf allanol: yno y bydd y wylofain a’r rhingcian dannedd.</verse>
			<verse number="13">A dywedodd yr Iesu wrth y canwriad, Dos ymaith: fel y credaist, bydded i ti. Ac iachawyd ei was yn yr awr honno.</verse>
			<verse number="14">Ac wedi dyfod o’r Iesu i dŷ Petr, gwelodd ei chwegr ef yn gorwedd ac yn glaf o’r cryd;</verse>
			<verse number="15">a chyffyrddodd â’i llaw hi, ac ymadawodd y cryd â hi, a chododd hi a gwasanaethodd Iddo.</verse>
			<verse number="16">Ac wedi ei hwyrhau hi, dygasant Atto rai cythreulig lawer; a bwriodd Efe allan yr ysprydion â gair; a’r holl rai drwg eu hwyl a iachaodd Efe,</verse>
			<verse number="17">fel y cyflawnid yr hyn a ddywedasid trwy Eshaiah y prophwyd, gan ddywedyd, “Efe Ei Hun ein gwendidau a gymmerth, Ac ein clefydau a ddug Efe.”</verse>
			<verse number="18">A phan welodd yr Iesu dorfeydd mawrion o’i amgylch, gorchymynodd fyned ymaith i’r lan arall.</verse>
			<verse number="19">A rhyw ysgrifenydd wedi dyfod Atto, a ddywedodd Wrtho, Athraw, canlynaf Di i ba le bynnag yr elych.</verse>
			<verse number="20">A dywedodd yr Iesu wrtho, Gan y llwynogod y mae ffauau, a chan ehediaid y nefoedd lettyau; ond gan Fab y Dyn nid oes lle y rhoddo Ei ben i lawr.</verse>
			<verse number="21">Ac un arall o’i ddisgyblion a ddywedodd Wrtho, Arglwydd, gâd i mi yn gyntaf fyned ymaith a chladdu fy nhad.</verse>
			<verse number="22">A’r Iesu a ddywedodd wrtho, Canlyn Fi, gâd y meirw i gladdu eu meirw eu hun.</verse>
			<verse number="23">Ac wedi myned o Hono i gwch, canlynodd Ei ddisgyblion Ef:</verse>
			<verse number="24">ac wele, cynnwrf mawr a ddigwyddodd yn y môr, nes yr oedd y cwch yn cael ei orchuddio gan y tonnau; ac Efe a gysgai.</verse>
			<verse number="25">Ac wedi dyfod Atto, deffroasant Ef, gan ddywedyd, Arglwydd, achub; darfu am danom:</verse>
			<verse number="26">a dywedodd Efe wrthynt, Paham yr ydych yn ofnus, o chwi o ychydig ffydd? Yna y cododd Efe, ac y dwrdiodd y gwyntoedd a’r môr, ac y bu tawelwch mawr.</verse>
			<verse number="27">A’r dynion a ryfeddasant, gan ddywedyd, Pa fath ddyn yw hwn, gan fod y gwyntoedd a’r môr yn ufuddhau iddo?</verse>
			<verse number="28">Ac wedi Ei ddyfod i’r lan arall, i wlad y Gergesiaid, cyfarfu ag Ef ddau ddieflig, yn dyfod allan o’r beddau, ffyrnig dros ben fel na allai neb fyned heibio y ffordd honno.</verse>
			<verse number="29">Ac wele, gwaeddasant, gan ddywedyd, Pa beth sydd i ni a wnelom â Thi, o Fab Duw? Daethost yma cyn yr amser i’n poeni ni.</verse>
			<verse number="30">Ac yr oedd ym mhell oddiwrthynt genfaint o foch lawer, yn pori.</verse>
			<verse number="31">A’r cythreuliaid a ddeisyfiasant Arno, gan ddywedyd, Os bwri ni allan, danfon ni i’r genfaint moch. A dywedodd wrthynt, Ewch.</verse>
			<verse number="32">A hwy wedi myned allan, a aethant ymaith i’r moch; ac, wele, rhuthrodd yr holl genfaint, i lawr y dibyn, i’r môr; a buant feirw yn y dwfr.</verse>
			<verse number="33">A’r meichiaid a ffoisant, ac wedi myned ymaith i’r ddinas, mynegasant y cwbl, a hanes y rhai dieflig.</verse>
			<verse number="34">Ac, wele, yr holl ddinas a aeth allan i gyfarfod â’r Iesu; a phan Ei gwelsant, deisyfiasant Arno ymadael â’u cyffiniau.</verse>
		</chapter>
		<chapter number="9">
			<verse number="1">Ac wedi myned i mewn i gwch, yr aeth Efe trosodd, a daeth i’w ddinas Ei hun.</verse>
			<verse number="2">Ac wele, dygasant Atto ŵr claf o’r parlys, yn gorwedd ar wely; a chan weled o’r Iesu eu ffydd, dywedodd wrth y claf o’r parlys, Bydd hyderus, fy mab, maddeuwyd dy bechodau di.</verse>
			<verse number="3">Ac wele, rhai o’r ysgrifenyddion a ddywedasant ynddynt eu hunain, Y mae hwn yn cablu.</verse>
			<verse number="4">A chan wybod o’r Iesu eu meddyliau, dywedodd, Paham y meddyliwch bethau drwg yn eich calonau?</verse>
			<verse number="5">canys pa un sydd hawsaf, ai dywedyd, Maddeuwyd dy bechodau di, ai dywedyd, Cyfod a rhodia?</verse>
			<verse number="6">Ond fel y gwypoch fod awdurdod gan Fab y Dyn ar y ddaear i faddeu pechodau (yna y dywedodd wrth y claf o’r parlys), Cyfod a chymmer i fynu dy wely di, a dos i’th dŷ.</verse>
			<verse number="7">Ac wedi cyfodi, yr aeth efe ymaith i’w dŷ.</verse>
			<verse number="8">Ac wedi gweled o’r torfeydd, ofnasant, a gogoneddasant Dduw, yr hwn a roisai awdurdod o’r fath i ddynion.</verse>
			<verse number="9">Ac wrth fyned heibio o’r Iesu oddi yno, gwelodd ŵr yn eistedd wrth y dollfa, Matthew wrth ei enw, a dywedodd wrtho, Canlyn Fi; a chyfododd efe, a chanlynodd Ef.</verse>
			<verse number="10">A bu ac Efe yn lled-orwedd wrth y ford yn y tŷ, ac wele llawer o dreth-gymmerwŷr a phechaduriaid wedi dyfod, a gyd-ledorweddasant â’r Iesu a’i ddisgyblion.</verse>
			<verse number="11">A phan welodd y Pharisheaid hyn, dywedasant wrth Ei ddisgyblion, Paham mai ynghyda’r treth-gymmerwŷr a phechaduriaid y bwytty eich Athraw?</verse>
			<verse number="12">Ac Efe, wedi clywed, a ddywedodd, Nid oes rhaid i’r rhai iach wrth feddyg, ond i’r rhai drwg eu hwyl.</verse>
			<verse number="13">Ond ewch a dysgwch pa beth yw, “Trugaredd a ewyllysiaf, ac nid aberth;” canys ni ddaethum i alw cyfiawnion, ond pechaduriaid.</verse>
			<verse number="14">Yna y daeth Atto ddisgyblion Ioan, gan ddywedyd, Paham yr ydym ni a’r Pharisheaid yn ymprydio yn fynych, a’th ddisgyblion Di nid ydynt yn ymprydio?</verse>
			<verse number="15">A dywedodd yr Iesu wrthynt, A all meibion yr ystafell-briodas alaru tra ynghyda hwynt y mae’r priod-fab? Ond daw’r dyddiau pan ddygir y priod-fab oddi arnynt, ac yna yr ymprydiant.</verse>
			<verse number="16">Ac nid yw neb yn dodi darn o frethyn heb ei bannu at gochl hen, canys cymmer ei gyflawniad oddiwrth y cochl, a rhwyg gwaeth a wneir.</verse>
			<verse number="17">Ac nid ydynt yn dodi gwin newydd mewn costrelau hen: onite torrir y costrelau, a’r gwin a red allan, ac am y costrelau y derfydd; eithr dodant win newydd mewn costrelau newyddion, a’r ddau a gyd-gedwir.</verse>
			<verse number="18">Ac Efe yn dywedyd y pethau hyn wrthynt, wele, rhyw bennaeth a ddaeth ac a’i haddolodd Ef, gan ddywedyd, Fy merch sydd newydd farw: eithr tyred a gosod Dy law arni, a byw fydd.</verse>
			<verse number="19">Ac wedi cyfodi, yr Iesu a’i canlynodd ef, ac Ei ddisgyblion.</verse>
			<verse number="20">Ac wele, gwraig y buasai gwaedlif arni ddeuddeng mlynedd, wedi dyfod Atto ac o’r tu cefn, a gyffyrddodd ag ymyl Ei gochl,</verse>
			<verse number="21">canys dywedodd ynddi ei hun, Os cyffyrddaf yn unig â’i gochl, iach fyddaf.</verse>
			<verse number="22">A’r Iesu wedi troi a’i gweled hi, a ddywedodd, Bydd hyderus, Fy merch: dy ffydd a’th iachaodd; ac iachawyd y wraig o’r awr honno.</verse>
			<verse number="23">Ac wedi dyfod o’r Iesu i dŷ’r pennaeth, a chan weled y pibyddion a’r dyrfa yn terfysgu,</verse>
			<verse number="24">dywedodd, Ciliwch, canys ni bu farw y llangces, eithr cysgu y mae: a chwarddasant am Ei ben Ef.</verse>
			<verse number="25">Ond pan fwriasid y dyrfa allan, wedi myned i mewn yr ymaflodd Efe yn ei llaw hi, a chyfododd y llangces.</verse>
			<verse number="26">Ac aeth y sôn am hyn allan dros yr holl wlad honno.</verse>
			<verse number="27">Ac wrth fyned heibio o’r Iesu oddi yno, canlynodd dau ddyn dall Ef, gan waeddi a dywedyd, Trugarhâ wrthym, fab Dafydd.</verse>
			<verse number="28">Ac wedi dyfod o Hono i’r tŷ, daeth y deillion Atto; a dywedodd yr Iesu wrthynt, A ydych chwi yn credu y gallaf wneuthur hyn? Dywedasant Wrtho, Ydym, Arglwydd.</verse>
			<verse number="29">Yna y cyffyrddodd Efe â’u llygaid, gan ddywedyd, Yn ol eich ffydd bydded i chwi.</verse>
			<verse number="30">Ac agorwyd eu llygaid hwynt; a chaeth-orchymynodd yr Iesu iddynt, gan ddywedyd, Edrychwch na fydded i neb wybod.</verse>
			<verse number="31">Ond hwy, wedi myned allan, a daenasant y son am Dano yn yr holl wlad honno.</verse>
			<verse number="32">Ac a hwy yn myned allan, wele, dygodd rhai Atto ddyn mud cythreulig;</verse>
			<verse number="33">a phan fwriasid y cythraul allan, llefarodd y mudan; a rhyfeddodd y torfeydd, gan ddywedyd, Erioed nid ymddangosodd dim fel hyn yn Israel.</verse>
			<verse number="34">Ond y Pharisheaid a ddywedasant, Trwy bennaeth y cythreuliaid y bwrw Efe allan y cythreuliaid.</verse>
			<verse number="35">Ac aeth yr Iesu o amgylch y dinasoedd oll a’r pentrefi, gan ddysgu yn eu sunagogau, a chan bregethu efengyl y deyrnas, ac iachau pob clefyd a phob afiechyd.</verse>
			<verse number="36">Ac wrth weled y torfeydd, tosturiodd wrthynt am eu bod yn llesg a’u gwasgaru fel defaid heb ganddynt fugail.</verse>
			<verse number="37">Yna y dywedodd Efe wrth Ei ddisgyblion, Y cynhauaf yn wir sydd fawr, ond y gweithwyr yn anaml: attolygwch, gan hyny, i Arglwydd y cynhauaf, anfon allan weithwyr i’w gynhauaf.</verse>
		</chapter>
		<chapter number="10">
			<verse number="1">Ac wedi galw Atto Ei ddeuddeg disgybl, rhoddes iddynt awdurdod dros ysprydion aflan, i’w bwrw hwynt allan, ac i iachau pob clefyd a phob afiechyd.</verse>
			<verse number="2">Ac enwau y deuddeg apostol yw y rhai hyn: Cyntaf, Shimon, yr hwn a elwir Petr, ac Andreas ei frawd; Iago mab Zebedëus, ac Ioan ei frawd;</verse>
			<verse number="3">Philip, a Bartholemëus; Thomas, a Matthew y treth-gymmerwr; Iago mab Alphëus, a Thadëus;</verse>
			<verse number="4">Shimon y Cananead, ac Iwdas Iscariot, yr hwn hefyd a draddododd Ef.</verse>
			<verse number="5">Y deuddeg hyn a ddanfonodd yr Iesu, wedi gorchymyn iddynt, gan ddywedyd, I ffordd y cenhedloedd nac ewch; ac i ddinas o eiddo’r Shamariaid nac ewch i mewn:</verse>
			<verse number="6">ond ewch yn hytrach at ddefaid colledig tŷ Israel.</verse>
			<verse number="7">Ac wrth fyned pregethwch, gan ddywedyd, Nesaodd teyrnas nefoedd.</verse>
			<verse number="8">Cleifion iachewch; meirw cyfodwch; gwahanglwyfusion glanhewch; cythreuliaid bwriwch allan: yn rhad y derbyniasoch, rhad-roddwch.</verse>
			<verse number="9">Na cheisiwch aur, nac arian, na phrês i’ch gwregysau,</verse>
			<verse number="10">nac ysgrepan i’r daith, na dwy bais, nac esgidiau, na ffon, canys haeddu ei fwyd y mae’r gweithiwr.</verse>
			<verse number="11">Ac i ba ddinas bynnag, neu bentref, yr eloch i mewn, chwiliwch allan pwy ynddi sydd deilwng; ac yno arhoswch, hyd onid eloch allan.</verse>
			<verse number="12">Ac wrth fyned i mewn i’r tŷ, cyferchwch well iddo:</verse>
			<verse number="13">ac os bydd y tŷ yn deilwng, deued eich tangnefedd arno; ond os na fydd deilwng, bydded i’ch tangnefedd ddychwelyd attoch.</verse>
			<verse number="14">A phwy bynnag na’ch derbynio, ac na wrandawo eich geiriau, wrth fyned allan o’r tŷ neu y ddinas honno, ysgydwch ymaith lwch eich traed.</verse>
			<verse number="15">Yn wir meddaf i chwi, Mwy goddefadwy fydd i dir Sodom a Gomorrah yn nydd y farn nag i’r ddinas honno.</verse>
			<verse number="16">Wele, Myfi wyf yn eich danfon fel defaid ynghanol bleiddiaid; byddwch, gan hyny, yn gall fel y seirph, ac yn ddiniweid fel y colommenod.</verse>
			<verse number="17">Ond gwyliwch rhag dynion, canys rhoddant chwi i fynu i gynghorau, ac yn eu sunagogau y’ch ffrewyllant;</verse>
			<verse number="18">a cher bron llywiawdwyr a brenhinoedd y’ch dygant o’m hachos I, er tystiolaeth iddynt ac i’r cenhedloedd.</verse>
			<verse number="19">Ond pan draddodant chwi, na phryderwch am ba fodd neu ba beth a lefaroch: canys rhoddir i chwi yn yr awr honno ba beth a lefaroch:</verse>
			<verse number="20">canys nid chwychwi sy’n llefaru, eithr Yspryd eich Tad yr Hwn sydd yn llefaru ynoch.</verse>
			<verse number="21">A thraddoda brawd frawd i farwolaeth, a thad ei blentyn; a chyfyd plant yn erbyn rhieni, ac a barant eu marwolaeth.</verse>
			<verse number="22">A byddwch gas gan bawb o achos Fy enw; ond yr hwn a barhao hyd y diwedd, efe fydd gadwedig.</verse>
			<verse number="23">A phan erlidiant chwi yn y ddinas hon, ffowch i’r llall; canys yn wir y dywedaf wrthych, na orphenwch ddinasoedd Israel nes dyfod Mab y Dyn.</verse>
			<verse number="24">Nid yw disgybl yn uwch na’r athraw, na’r caethwas yn uwch na’i arglwydd;</verse>
			<verse number="25">digon i’r disgybl fod fel ei athraw, ac y caethwas fel ei arglwydd. Os perchen y tŷ a alwasant “Beelzebub,” pa faint mwy ei dylwyth?</verse>
			<verse number="26">Am hyny, nac ofnwch hwynt; canys nid oes dim wedi ei orchuddio, yr hwn ni ddatguddir; na chuddiedig, yr hwn ni wybyddir.</verse>
			<verse number="27">Yr hyn yr wyf yn ei ddywedyd wrthych yn y tywyllwch, mynegwch yn y goleuni; a’r hyn a glywch yn y glust, cyhoeddwch ar bennau’r tai.</verse>
			<verse number="28">Ac nac ofnwch rhag y rhai sy’n lladd y corph, ond yr enaid na allant ei ladd; ond ofnwch yn hytrach yr Hwn sy’n abl i ddistrywio enaid a chorph yn Gehenna.</verse>
			<verse number="29">Onid yw dau aderyn y tô i’w gwerthu er assar? ac un o honynt ni syrth ar y ddaear heb eich Tad:</verse>
			<verse number="30">ond hyd yn oed gwallt eich pen chwi ydynt i gyd wedi eu cyfrif.</verse>
			<verse number="31">Gan hyny, nac ofnwch; ar lawer adar y tô yr ydych chwi yn rhagori.</verse>
			<verse number="32">Pob un, gan hyny, a’m haddefo I ger bron dynion, Addefaf Finnau hefyd ef ger bron Fy Nhad y sydd yn y nefoedd:</verse>
			<verse number="33">A phwy bynnag a’m gwado I ger bron dynion, Gwadaf Finnau hefyd ef ger bron Fy Nhad y sydd yn y nefoedd.</verse>
			<verse number="34">Na thybiwch y daethum i ddanfon heddwch ar y ddaear:</verse>
			<verse number="35">ni ddaethum i ddanfon heddwch, eithr cleddyf: canys daethum i wahanu dyn yn erbyn ei dad, a merch yn erbyn ei mam, a gwaudd yn erbyn ei chwegr;</verse>
			<verse number="36">a gelynion dyn a fydd tylwyth ei dŷ.</verse>
			<verse number="37">Yr hwn sy’n caru tad neu fam yn fwy na Myfi, nid yw deilwng o Honof Fi; a’r hwn sy’n caru mab neu ferch yn fwy na Myfi, nid yw deilwng o Honof Fi:</verse>
			<verse number="38">a’r hwn nad yw yn cymmeryd ei groes ac yn canlyn ar fy ol I, nid yw deilwng o Honof Fi.</verse>
			<verse number="39">Yr hwn sy’n cael ei einioes, a’i cyll; a’r hwn a gollo ei einioes o’m hachos I, a’i caiff.</verse>
			<verse number="40">Yr hwn sydd yn eich derbyn chwi, Myfi y mae efe yn ei dderbyn; a’r hwn sydd yn Fy nerbyn I, derbyn yr Hwn a’m danfonodd y mae.</verse>
			<verse number="41">Yr hwn sy’n derbyn prophwyd yn enw prophwyd, gwobr prophwyd a gaiff efe; a’r hwn sy’n derbyn un cyfiawn yn enw un cyfiawn, gwobr un cyfiawn a gaiff efe.</verse>
			<verse number="42">A phwy bynnag a roddo i’w yfed i un o’r rhai bychain hyn phiolaid o ddwfr oer yn unig yn enw disgybl, yn wir meddaf i chwi, Ni chyll mo’i wobr.</verse>
		</chapter>
		<chapter number="11">
			<verse number="1">A bu pan orphenodd yr Iesu orchymyn i’w ddeuddeg disgybl, yr aeth oddi yno i ddysgu a phregethu yn eu dinasoedd hwynt.</verse>
			<verse number="2">Ac Ioan, wedi clywed yn y carchar weithredoedd Crist,</verse>
			<verse number="3">ac wedi danfon trwy ei ddisgyblion, a ddywedodd Wrtho, Ai Tydi yw’r Hwn sy’n dyfod, neu un arall yr ym yn ei ddisgwyl?</verse>
			<verse number="4">A chan atteb, yr Iesu a ddywedodd wrthynt, Wedi myned, mynegwch i Ioan y pethau a glywch ac a welwch:</verse>
			<verse number="5">y mae deillion yn gweled eilwaith, a chloffion yn rhodio, cleifion gwahanol yn cael eu glanhau, a byddariaid yn clywed, a meirw yn cael eu cyfodi; a thlodion yn cael pregethu’r efengyl iddynt;</verse>
			<verse number="6">a dedwydd yw pwy bynnag na thramgwydder Ynof.</verse>
			<verse number="7">A’r rhai hyn yn myned eu ffordd, dechreuodd yr Iesu ddywedyd wrth y torfeydd am Ioan, Pa beth yr aethoch allan i’r anialwch i edrych arno? ai corsen a gwynt yn ei hysgwyd?</verse>
			<verse number="8">Eithr pa beth yr aethoch allan i’w weled? ai dyn â gwisgoedd esmwyth am dano? Wele, y rhai sy’n gwisgo’r gwisgoedd esmwyth, yn nhai’r brenhinoedd y maent.</verse>
			<verse number="9">Eithr pa beth yr aethoch allan i’w weled? Ai prophwyd? Ië, meddaf i chwi a rhagorolach na phrophwyd.</verse>
			<verse number="10">Hwn yw efe am yr hwn yr ysgrifenwyd, “Wele, yr wyf Fi yn danfon Fy nghennad o flaen Dy wyneb, Yr hwn a barottoa Dy ffordd o’th flaen.”</verse>
			<verse number="11">Yn wir meddaf i chwi, Ni chyfodwyd ymhlith y rhai a anwyd o wragedd, un mwy nag Ioan Fedyddiwr: ond y lleiaf yn nheyrnas nefoedd, mwy nag ef yw.</verse>
			<verse number="12">Ac o ddyddiau Ioan Fedyddiwr hyd yn awr teyrnas nefoedd a dreisir, a threiswyr a’i cipiant hi:</verse>
			<verse number="13">canys yr holl Brophwydi a’r Gyfraith, hyd Ioan y prophwydasant;</verse>
			<verse number="14">ac os ewyllysiwch ei dderbyn, efe yw’ r Elias ar fedr dyfod.</verse>
			<verse number="15">Y neb sydd a chanddo glustiau i wrando, gwrandawed.</verse>
			<verse number="16">Ac i ba beth y cyffelybaf y genhedlaeth hon? Cyffelyb yw i blant yn eistedd yn y marchnadoedd,</verse>
			<verse number="17">y rhai gan lefain wrth eu cyfeillion, a ddywedant, Canasom bibell i chwi, ac ni ddawnsiasoch;</verse>
			<verse number="18">canasom alarnad, ac ni chwynfanasoch; canys daeth Ioan nac yn bwytta nac yn yfed, a dywedasant, Cythraul sydd ganddo;</verse>
			<verse number="19">daeth Mab y Dyn yn bwytta ac yn yfed, a dywedant, Wele, dyn glwth ac yfwr gwin, cyfaill treth-gymmerwyr a phechaduriaid. Ond cyfiawnheir doethineb gan ei gweithredoedd.</verse>
			<verse number="20">Yna y dechreuodd Efe edliw i’r dinasoedd yn y rhai y buasai y rhan fwyaf o’i wyrthiau, am nad edifarhasent.</verse>
			<verse number="21">Gwae di Corazin; gwae di Bethtsaida; canys ped yn Tyrus ac yn Tsidon y buasai’r gwyrthiau a fuant ynoch, er ys talm mewn sachlïain a lludw yr edifarhasent.</verse>
			<verse number="22">Ond meddaf i chwi, i Tyrus a Tsidon y bydd yn fwy dioddefadwy yn nydd y farn nag i chwi.</verse>
			<verse number="23">A thydi, Caphernahwm, ai hyd y nef y’th ddyrchefid? Hyd Hades y disgyni, canys ped yn Sodom y buasai’r gwyrthiau a fuant ynot ti, arosasai hyd heddyw.</verse>
			<verse number="24">Ond dywedaf wrthych, I dir Sodom y bydd yn fwy dioddefadwy yn nydd y farn nag i ti.</verse>
			<verse number="25">Yr amser hwnw, gan atteb, yr Iesu a ddywedodd, Diolchaf i Ti, O Dad, Arglwydd y nef a’r ddaear, am guddio o Honot y pethau hyn rhag doethion a rhai deallus, a’u datguddio i fabanod.</verse>
			<verse number="26">Ië, O Dad, canys felly y boddlonwyd ger Dy fron.</verse>
			<verse number="27">Pob peth, i Mi y’i traddodwyd gan Fy Nhad: ac nid edwyn neb y Mab, oddieithr y Tad; nac y Tad nid yw neb yn Ei adnabod oddieithr y Mab, a phwy bynnag yr ewyllysio’r Mab Ei ddatguddio Ef iddo.</verse>
			<verse number="28">Deuwch Attaf bawb y sy’n flinderog ac yn llwythog, ac Myfi a roddaf orphwysdra i chwi.</verse>
			<verse number="29">Cymmerwch Fy iau arnoch, a dysgwch Genyf, canys addfwyn Wyf a gostyngedig o galon,</verse>
			<verse number="30">a chewch orphwysdra i’ch eneidiau; canys Fy iau sydd esmwyth; ac Fy maich, ysgafn yw.</verse>
		</chapter>
		<chapter number="12">
			<verse number="1">Yr amser hwnw yr aeth yr Iesu ar y Sabbath trwy’r maesydd ŷd; ac ar Ei ddisgyblion yr oedd chwant bwyd, a dechreuasant dynnu tywys a bwytta.</verse>
			<verse number="2">A’r Pharisheaid, gan weled, a ddywedasant Wrtho, Wele, Dy ddisgyblion sy’n gwneud yr hyn nad yw gyfreithlon ei wneuthur ar ddydd Sabbath.</verse>
			<verse number="3">Ac Efe a ddywedodd wrthynt, Oni ddarllenasoch pa beth a wnaeth Dafydd, pan yr oedd chwant bwyd arno, a’r rhai gydag ef;</verse>
			<verse number="4">y modd yr aeth i mewn i dŷ Dduw, a bara’r gosodiad ger bron a fwyttaodd efe, yr hwn nid cyfreithlon ydoedd iddo ei fwytta, nac i’r rhai gydag ef, ond i’r offeiriaid yn unig?</verse>
			<verse number="5">Neu, oni ddarllenasoch yn y Gyfraith, fod yr offeiriaid ar y Sabbathau, yn y deml, yn halogi’r Sabbath, ac eu bod yn ddieuog?</verse>
			<verse number="6">Ond dywedaf wrthych, Yr hyn sy fwy na’r deml, sydd yma.</verse>
			<verse number="7">Ond pe gwybuasech pa beth yw, “Trugaredd a ewyllysiaf, ac nid aberth,”</verse>
			<verse number="8">ni chondemniasech y rhai dieuog, canys Arglwydd y Sabbath yw Mab y Dyn.</verse>
			<verse number="9">Ac wedi myned oddi yno, daeth i’w sunagog hwynt;</verse>
			<verse number="10">ac wele, dyn a llaw ganddo wedi gwywo: a gofynasant Iddo, Ai cyfreithlon ar y Sabbath yw iachau? fel y cyhuddent Ef.</verse>
			<verse number="11">Ac efe a ddywedodd wrthynt, Pa ddyn fydd o honoch, a chanddo un ddafad, ac o syrth hon ar y Sabbath i ffos, nad ymeifl ynddi, a’i chodi?</verse>
			<verse number="12">Pa faint, ynte, y rhagora dyn ar ddafad? Felly cyfreithlon ar y Sabbath yw gwneuthur yn dda.</verse>
			<verse number="13">Yna y dywedodd wrth y dyn, Estyn dy law; ac estynodd efe hi, ac adferwyd hi yn iach fel y llall.</verse>
			<verse number="14">Ac wedi myned allan, y Pharisheaid a gymmerasant gynghor yn Ei erbyn, pa fodd y difethent Ef.</verse>
			<verse number="15">A’r Iesu gan wybod, a giliodd oddiyno; ac Ei ganlyn a wnaeth llawer,</verse>
			<verse number="16">ac iachaodd hwynt, a dwrdiodd hwynt oll na wnaent Ef yn amlwg;</verse>
			<verse number="17">fel y cyflawnid yr hyn a ddywedwyd trwy Eshaiah y prophwyd, gan ddywedyd,</verse>
			<verse number="18">“Wele Fy ngwas yr hwn a ddewisais, Fy Anwylyd, yn yr Hwn y boddlonwyd Fy enaid: Gosodaf Fy Yspryd Arno, A barn a fynega Efe i’r Cenhedloedd.</verse>
			<verse number="19">Nid ymryson Efe, na gwaeddi; Ac ni chlyw neb yn y llydanfeydd Ei lais Ef.</verse>
			<verse number="20">Corsen ysig ni ddryllia Efe, A llin yn mygu ni ddiffydd, Hyd oni ddygo farn allan i fuddugoliaeth.</verse>
			<verse number="21">Ac yn Ei enw y Cenhedloedd a obeithiant.”</verse>
			<verse number="22">Yna y dygpwyd Atto un cythreulig, dall a mud; ac iachaodd Efe ef, fel y bu i’r mudan lefaru a gweled:</verse>
			<verse number="23">a synnodd yr holl dorfeydd, a dywedasant, Ai hwn yw Mab Dafydd?</verse>
			<verse number="24">Ond y Pharisheaid, pan glywsant, a ddywedasant, Hwn, nid yw yn bwrw allan y cythreuliaid, ond trwy Beelzebub, pennaeth y cythreuliaid.</verse>
			<verse number="25">A chan wybod eu meddyliau, dywedodd Efe wrthynt, Pob teyrnas wedi ymrannu yn ei herbyn ei hun a anghyfaneddir; a phob dinas neu dŷ wedi ymrannu yn ei erbyn ei hun, ni saif:</verse>
			<verse number="26">ac os Satan a fwrw allan Satan, yn ei erbyn ei hun yr ymrannodd: pa wedd, gan hyny, y saif ei deyrnas?</verse>
			<verse number="27">Ac os Myfi wyf trwy Beelzebub yn bwrw allan y cythreuliaid, eich meibion chwi, trwy bwy y maent yn bwrw allan? Am hyny, hwy a fyddant eich barnwyr.</verse>
			<verse number="28">Ond os Myfi wyf trwy Yspryd Duw yn bwrw allan y cythreuliaid, yna y daeth teyrnas Dduw attoch.</verse>
			<verse number="29">Neu pa fodd y dichon neb fyned i mewn i dŷ y cadarn ac yspeilio ei dda ef, oni bydd iddo yn gyntaf rwymo’r cadarn? ac yna yr yspeilia ei dŷ ef.</verse>
			<verse number="30">Yr hwn nad yw gyda Mi, yn Fy erbyn y mae; ac yr hwn nad yw’n casglu gyda Mi, gwasgaru y mae.</verse>
			<verse number="31">Am hyny y dywedaf wrthych, Pob pechod a chabledd a faddeuir i ddynion, ond y cabledd yn erbyn yr Yspryd Glân ni faddeuir:</verse>
			<verse number="32">a phwy bynnag a ddywedo air yn erbyn Mab y Dyn, maddeuir iddo; ond pwy bynnag a ddywedo yn erbyn yr Yspryd Glân, ni faddeuir iddo, nac yn yr einioes hon nac yn yr hon a fydd.</verse>
			<verse number="33">Naill ai gwnewch y pren yn dda a’i ffrwyth yn dda, neu gwnewch y pren yn llygredig a’i ffrwyth yn llygredig, canys wrth y ffrwyth yr adwaenir y pren.</verse>
			<verse number="34">Eppil gwiberod, pa wedd y gellwch lefaru pethau da, a chwi yn ddrwg, canys o orlawnder y galon y mae’r genau yn llefaru?</verse>
			<verse number="35">Y dyn da, o’r trysor da, a ddwg allan bethau da; a’r dyn drwg, o’r trysor drwg, a ddwg allan bethau drwg.</verse>
			<verse number="36">A dywedaf wrthych, Pob ymadrodd segur yr hwn a adrodd dynion, rhoddant gyfrif am dano yn nydd y farn,</verse>
			<verse number="37">canys wrth dy eiriau y’th gyfiawnheir, ac wrth dy eiriau y’th gondemnir.</verse>
			<verse number="38">Yna yr attebodd rhai o’r Ysgrifenyddion a’r Pharisheaid Iddo, gan ddywedyd, Athraw, ewyllysiem weled arwydd Genyt.</verse>
			<verse number="39">Ac Efe, gan atteb, a ddywedodd wrthynt, Cenhedlaeth ddrwg a godinebus, arwydd a gais hi; ac arwydd ni roddir iddi,</verse>
			<verse number="40">ond arwydd y prophwyd Ionah: canys fel yr oedd Ionah ym mol y morfil dridiau a thair nos, felly y bydd Mab y Dyn ynghalon y ddaear dridiau a thair nos.</verse>
			<verse number="41">Gwŷr Ninefe a gyfodant yn y farn gyda’r genhedlaeth hon ac a’i condemniant hi, canys edifarhasant wrth bregethiad Ionah, ac wele, mwy nag Ionah yma.</verse>
			<verse number="42">Brenhines y dehau a gyfyd yn y farn gyda’r genhedlaeth hon, ac a’i condemnia hi, canys daeth o eithafoedd y ddaear i glywed doethineb Shalomon, ac wele, mwy na Shalomon yma.</verse>
			<verse number="43">A phan fo’r yspryd aflan wedi myned allan o ddyn, rhodia trwy leoedd diddwfr, gan geisio gorphwysdra, ac nid yw yn ei gael:</verse>
			<verse number="44">yna y dywaid, Dychwelaf i’m tŷ o’r lle y daethum allan; ac wedi y delo, y mae yn ei gael yn wag, wedi ei ysgubo a’i drwsio.</verse>
			<verse number="45">Yna yr â ac a gymmer gydag ef ei hun saith yspryd eraill, gwaeth nag ef ei hun; ac wedi myned i mewn cyfanneddant yno; a gwneir cyflwr olaf y dyn hwnw yn waeth na’i gyntaf: felly y bydd i’r genhedlaeth ddrwg hon hefyd.</verse>
			<verse number="46">Ac Efe yn llefaru wrth y torfeydd, wele, Ei fam a’ i frodyr oeddynt yn sefyll allan, yn ceisio ymddiddan ag Ef.</verse>
			<verse number="47">A dywedodd rhyw un Wrtho, Wele, Dy fam a’th frodyr, allan y safant yn ceisio ymddiddan â Thi.</verse>
			<verse number="48">Ac Efe gan atteb, a ddywedodd wrth yr hwn a ddywedasai Wrtho, Pwy yw Fy mam?</verse>
			<verse number="49">A phwy yw Fy mrodyr? Ac wedi estyn Ei law tuag at Ei ddisgyblion, dywedodd, Wele Fy mam a’m brodyr:</verse>
			<verse number="50">canys pwy bynnag a wnelo ewyllys Fy Nhad yr Hwn sydd yn y nefoedd, efe, Fy mrawd I, a’m chwaer, ac Fy mam yw.</verse>
		</chapter>
		<chapter number="13">
			<verse number="1">Y dydd hwnw yr Iesu, wedi myned allan o’r tŷ, a eisteddodd wrth lan y môr,</verse>
			<verse number="2">a chasglwyd Atto dorfeydd mawrion, fel y bu Iddo fyned i gwch ac eistedd yno; a’r holl dyrfa, ar y lan y safai.</verse>
			<verse number="3">A llefarodd lawer o bethau mewn damhegion, gan ddywedyd, Wele, aeth hauwr allan i hau:</verse>
			<verse number="4">ac wrth hau o hono, peth a syrthiodd ar ymyl y ffordd;</verse>
			<verse number="5">a daeth yr ehediaid, a bwyttasant ef: ac eraill a syrthiasant ar y craig-leoedd, lle nid oedd iddynt ddaear lawer; ac yn uniawn yr eginasant, gan nad oedd iddynt ddyfnder daear;</verse>
			<verse number="6">a’r haul wedi codi, poethasant, a chan nad oedd ganddynt wreiddyn, gwywasant.</verse>
			<verse number="7">Ac eraill a syrthiasant ymhlith y drain, a chododd y drain ac a’u tagasant hwy.</verse>
			<verse number="8">Ac eraill a syrthiasant ar y tir da; a dygasant ffrwyth, peth ar ei ganfed, a pheth ar ei dri-ugeinfed, a pheth ar ei ddegfed ar hugain.</verse>
			<verse number="9">Y neb sydd a chanddo glustiau, gwrandawed.</verse>
			<verse number="10">Ac wedi dyfod Atto, y disgyblion a ddywedasant Wrtho, Paham mai mewn damhegion y llefari wrthynt?</verse>
			<verse number="11">Ac Efe, gan atteb, a ddywedodd wrthynt, I chwi y rhoddwyd gwybod dirgeledigaethau teyrnas nefoedd, ond iddynt hwy ni roddwyd;</verse>
			<verse number="12">canys pwy bynnag sydd a chanddo, rhoddir iddo, a gorlawnder fydd iddo: ond pwy bynnag nad oes ganddo, hyd yn oed yr hyn y sydd ganddo a ddygir oddi arno.</verse>
			<verse number="13">O herwydd hyn mewn damhegion yr wyf yn llefaru wrthynt, am gan weled ni welant; a chan glywed ni chlywant ac ni ddeallant.</verse>
			<verse number="14">A chyflawnir iddynt brophwydoliaeth Eshaiah y sydd yn dywedyd, “A chlyw y clywch, ac ni ddeallwch ddim, A chan weled y gwelwch, ac ni chanfyddwch ddim;</verse>
			<verse number="15">Canys brasawyd calon y bobl hyn, Ac â’u clustiau yn drwm y clywsant, Ac eu llygaid a gauasant, Rhag ysgatfydd iddynt weled â’u llygaid, Ac â’u clustiau glywed, Ac â’u calon ddeall, A dychwelyd o honynt, ac iachau o Honof hwynt.”</verse>
			<verse number="16">Ond eich llygaid chwi, dedwydd ynt, canys gwelant; ac eich clustiau, canys clywant;</verse>
			<verse number="17">canys yn wir y dywedaf wrthych, Llawer prophwyd a chyfiawnion a chwennychasant weled y pethau a welwch, ac ni welsant; a chlywed y pethau a glywch, ac ni chlywsant.</verse>
			<verse number="18">Chwychwi, gan hyny, clywch ddammeg yr hauwr.</verse>
			<verse number="19">Pob un y sydd yn clywed gair y deyrnas, ac nad yw yn deall, dyfod y mae’r drwg, ac yn cipio yr hyn a hauwyd yn ei galon ef; hwn yw’r hyn a hauwyd ar ymyl y ffordd.</verse>
			<verse number="20">Ac yr hwn a hauwyd ar y creigleoedd, hwn yw’r un sy’n clywed y Gair, ac yn uniawn gyda llawenydd yn ei dderbyn ef;</verse>
			<verse number="21">ond nid oes ganddo wreiddyn ynddo ei hun, eithr am amser y mae; ac wedi digwydd gorthrymder neu erlid oblegid y Gair, yn uniawn y tramgwyddir ef.</verse>
			<verse number="22">A’r hwn a hauwyd ymhlith y drain, hwn yw’r hwn sy’n clywed y Gair; a phryder bywyd a thwyll golud sy’n tagu’r Gair, ac yn ddiffrwyth y mae efe yn myned.</verse>
			<verse number="23">Ond yr hwn a hauwyd yn y tir da, hwn yw’r hwn sy’n clywed y Gair ac yn deall; yr hwn, yn wir, sy’n ffrwytho, ac yn dwyn, peth ei ganfed, ac arall ei dri-ugeinfed, ac arall ei ddegfed ar hugain.</verse>
			<verse number="24">Dammeg arall a osododd Efe iddynt, gan ddywedyd, Cyffelyb yw teyrnas nefoedd i ddyn a hauodd had da yn ei faes;</verse>
			<verse number="25">a thra y cysgai y dynion, daeth ei elyn ac a oruwch-hauodd efrau ymhlith y gwenith, ac a aeth ymaith.</verse>
			<verse number="26">A phan dyfodd yr eginyn a dwyn ffrwyth, yna yr ymddangosodd yr efrau hefyd.</verse>
			<verse number="27">Ac wedi dyfod atto, gweision gŵr y tŷ a ddywedasant wrtho, Arglwydd, onid had da a heuaist yn dy faes? O ba le, gan hyny, y mae ganddo efrau?</verse>
			<verse number="28">Yntau a ddywedodd wrthynt, Gelyn o ddyn a wnaeth hyn. A’r gweision a ddywedasant wrtho, A ewyllysi di, gan hyny, fyned o honom a’u casglu hwynt?</verse>
			<verse number="29">Ac efe a ddywedodd, Na; rhag ysgatfydd i chwi wrth gasglu’r efrau, ddiwreiddio’r gwenith gyda hwynt.</verse>
			<verse number="30">Gadewch i’r ddau gyd-dyfu hyd y cynhauaf; ac yn amser y cynhauaf y dywedaf wrth y medelwyr, Cesglwch yn gyntaf yr efrau, a rhwymwch hwynt yn ysgubau er mwyn eu llosgi; ond y gwenith cesglwch i’m hysgubor.</verse>
			<verse number="31">Dammeg arall a osododd Efe iddynt, gan ddywedyd, Cyffelyb yw teyrnas nefoedd i ronyn o had mwstard, yr hwn a gymmerodd dyn ac a’i hauodd yn ei faes;</verse>
			<verse number="32">yr hwn yn wir sydd llai na’r holl hadau, ond wedi tyfu o hono, mwy yw na’r llysiau, ac yn myned yn bren fel y daw ehediaid y nef ac y llettyant yn ei gangau.</verse>
			<verse number="33">Dammeg arall a lefarodd Efe wrthynt, Cyffelyb yw teyrnas nefoedd i surdoes, yr hwn a gymmerodd gwraig ac a’i cuddiodd mewn tri seah o flawd, hyd oni lefeiniwyd y cwbl.</verse>
			<verse number="34">Y pethau hyn oll a lefarodd yr Iesu mewn damhegion wrth y torfeydd; ac heb ddammeg ni lefarai ddim wrthynt,</verse>
			<verse number="35">fel y cyflawnid yr hyn a ddywedwyd trwy’r prophwyd, gan ddywedyd, “Agoraf mewn damhegion fy ngenau, Adroddaf bethau cuddiedig er’s seiliad y byd.”</verse>
			<verse number="36">Yna wedi gadael y torfeydd, yr aeth i’r tŷ; a daeth Ei ddisgyblion Atto, gan ddywedyd, Eglura i ni ddammeg efrau’r maes.</verse>
			<verse number="37">Ac Efe, gan atteb, a ddywedodd, Yr hwn sydd yn hau yr had da yw Mab y Dyn;</verse>
			<verse number="38">a’r maes yw’r byd; a’r had da, y rhai hyn yw meibion y deyrnas; a’r efrau yw meibion y drwg;</verse>
			<verse number="39">a’r gelyn a’u hauodd hwynt yw diafol; a’r cynhauaf, diwedd y byd yw; a’r medelwyr, angylion ydynt.</verse>
			<verse number="40">Fel, gan hyny, y cesglir yr efrau, ac mewn tân y’u llosgir;</verse>
			<verse number="41">felly y bydd yn niwedd y byd: denfyn Mab y Dyn Ei angylion, a chasglant allan o’i deyrnas Ef yr holl dramgwyddiadau a’r rhai sy’n gwneuthur anghyfraith,</verse>
			<verse number="42">a bwriant hwynt i’r ffwrn danllyd: yno y bydd y wylofain a’r rhingcian dannedd.</verse>
			<verse number="43">Ac yna y cyfiawnion a lewyrchant allan fel yr haul, yn nheyrnas eu Tad. Yr hwn sydd a chanddo glustiau, gwrandawed.</verse>
			<verse number="44">Cyffelyb yw teyrnas nefoedd i drysor a guddiwyd yn y maes, yr hwn wedi ei gaffael gan ddyn, a guddiodd efe, ac o’i lawenydd myned ymaith y mae, a’r cwbl, cymmaint ag sydd ganddo, a wertha efe, a phrynu’r maes hwnw y mae.</verse>
			<verse number="45">Etto, cyffelyb yw teyrnas nefoedd i farsiandwr yn ceisio perlau teg;</verse>
			<verse number="46">ac wedi caffael un perl tra gwerthfawr, aeth ymaith a gwerthodd bob peth, cymmaint ag oedd ganddo, a phrynodd ef.</verse>
			<verse number="47">Etto, cyffelyb yw teyrnas nefoedd i rwyd wedi ei bwrw i’r môr,</verse>
			<verse number="48">ac o bob rhyw y casglodd: yr hon, pan y’i llenwyd, wedi ei dwyn i fynu i’r lan, ac wedi eistedd i lawr, casglasant y rhai da mewn llestri, a’r rhai llwgr a fwriasant allan.</verse>
			<verse number="49">Felly y bydd yn niwedd y byd; allan yr aiff yr angylion, a didolant y rhai drwg o ganol y cyfiawnion,</verse>
			<verse number="50">a bwriant hwynt i’r ffwrn danllyd: yno y bydd y wylofain a’r rhingcian dannedd.</verse>
			<verse number="51">A ddeallasoch chwi y pethau hyn i gyd? Dywedant Wrtho,</verse>
			<verse number="52">Do. Ac Yntau a ddywedodd wrthynt, O achos hyn pob ysgrifenydd wedi ei wneud yn ddisgybl i deyrnas nefoedd, cyffelyb yw i berchen tŷ, yr hwn sy’n bwrw allan o’i drysor bethau newydd a hen.</verse>
			<verse number="53">A bu pan orphenodd yr Iesu y damhegion hyn, yr ymadawodd oddi yno:</verse>
			<verse number="54">ac, wedi dyfod i’w wlad Ei hun, dysgai hwynt yn eu sunagog fel y bu aruthredd arnynt, ac y dywedasant, O ba le y mae gan hwn y doethineb hwn a’r gwyrthiau?</verse>
			<verse number="55">Onid hwn yw mab y saer? Onid yw ei fam, wrth ei henw, Mariam; ac ei frodyr, Iacob, ac Ioseph, a Shimon ac Iwdah?</verse>
			<verse number="56">ac ei chwiorydd ef, onid ydynt oll gyda ni? O ba le, gan hyny, y mae gan hwn y pethau hyn i gyd?</verse>
			<verse number="57">A thramgwyddwyd hwynt Ynddo. A’r Iesu a ddywedodd wrthynt, Nid yw prophwyd yn ddianrhydedd, oddieithr yn ei wlad ei hun ac yn ei dŷ ei hun.</verse>
			<verse number="58">Ac ni wnaeth efe yno wyrthiau lawer oblegid eu hanghrediniaeth.</verse>
		</chapter>
		<chapter number="14">
			<verse number="1">Yr amser hwnw y clybu Herod y tetrarch y son am yr Iesu,</verse>
			<verse number="2">a dywedodd wrth ei weision, Hwn yw Ioan Fedyddiwr: efe a gyfododd o feirw, ac o herwydd hyn y mae’r gwyrthiau yn gweithio ynddo.</verse>
			<verse number="3">Canys Herod, wedi cymmeryd gafael yn Ioan, a’i rhwymodd ac a’i dododd yngharchar o achos Herodias, gwraig Philip ei frawd,</verse>
			<verse number="4">canys dywedodd Ioan wrtho, Nid yw gyfreithlawn i ti fod â hi genyt.</verse>
			<verse number="5">Ac er ewyllysio o hono ei ladd ef, ofnodd y dyrfa, canys megis prophwyd y cymmerent ef.</verse>
			<verse number="6">A dydd genedigaeth Herod wedi digwydd, dawnsiodd merch Herodias yn eu plith, a rhyngodd fodd Herod;</verse>
			<verse number="7">o ba herwydd gyda llw yr addawodd iddi roddi pa beth bynnag a ofynai.</verse>
			<verse number="8">A hithau, wedi ei hannog gan ei mam, Dyro i mi, ebr hi, yma, ar ddysgl, ben Ioan Fedyddiwr.</verse>
			<verse number="9">A phoenwyd y brenhin; ond o herwydd y llwon a’r rhai a gydledorweddent wrthy bwrdd, gorchymynodd ei roddi;</verse>
			<verse number="10">a chan ddanfon, torrodd ben Ioan yn y carchar.</verse>
			<verse number="11">A dygpwyd ei ben ef ar ddysgl, a rhoddwyd ef i’r llangces, ac aeth hi ag ef i’w mam.</verse>
			<verse number="12">A daeth ei ddisgyblion a chymmerasant y gelain; a chladdasant ef; a daethant a mynegasant i’r Iesu.</verse>
			<verse number="13">A phan glywsai’r Iesu, ciliodd oddi yno, mewn cwch, i le anial o’r neilldu; ac wedi clywed o’r torfeydd, canlynasant Ef, ar draed, o’r dinasoedd.</verse>
			<verse number="14">Ac wedi myned allan, gwelodd dyrfa fawr, a thosturiodd wrthynt, ac iachaodd eu cleifion.</verse>
			<verse number="15">A’r hwyr wedi dyfod, daeth y disgyblion Atto, gan ddywedyd, Anial yw y lle, a’r awr weithian a aeth heibio: gollwng ymaith y dyrfa, fel, wedi myned ymaith i’r pentrefi, y prynont iddynt eu hunain fwyd.</verse>
			<verse number="16">A’r Iesu a ddywedodd wrthynt, Nid oes rhaid iddynt fyned ymaith: rhoddwch chwi iddynt beth i’w fwytta.</verse>
			<verse number="17">A hwy a ddywedasant Wrtho, Nid oes genym yma ond pum torth a dau bysgodyn.</verse>
			<verse number="18">Ac Efe a ddywedodd, Dygwch hwynt i Mi, yma.</verse>
			<verse number="19">Ac wedi gorchymyn i’r torfeydd led-orwedd ar y glaswellt, a chymmeryd y pum torth a’r ddau bysgodyn, ac wedi edrych i fynu tua’r nef, bendithiodd; ac wedi torri, rhoddodd y torthau i’r disgyblion, a’r disgyblion i’r torfeydd.</verse>
			<verse number="20">A bwyttasant oll, a digonwyd hwynt: a chodasant yr hyn oedd dros ben o’r briwfwyd, ddeuddeg cawell yn llawn.</verse>
			<verse number="21">A’r rhai oedd yn bwytta, oeddynt ynghylch pum mil o wŷr, heb law gwragedd a phlant.</verse>
			<verse number="22">Ac yn uniawn y cymhellodd Efe y disgyblion i fyned i’r cwch, ac i fyned o’i flaen Ef i’r lan arall, tra y gollyngai ymaith y torfeydd.</verse>
			<verse number="23">Ac wedi gollwng ymaith y torfeydd, esgynodd i’r mynydd ar Ei ben Ei Hun, i weddïo; a’r hwyr wedi dyfod yr oedd Efe yno yn unig.</verse>
			<verse number="24">A’r cwch oedd weithian ynghanol y môr, yn drallodus gan y tonnau, canys gwrthwynebus oedd y gwynt.</verse>
			<verse number="25">Ac yn y bedwaredd wylfa o’r nos daeth Efe attynt, gan rodio ar y môr;</verse>
			<verse number="26">a’r disgyblion wedi Ei weled Ef ar y môr, yn rhodio, a gythryflwyd, gan ddywedyd, Drychiolaeth yw, a chan ofn y gwaeddasant.</verse>
			<verse number="27">Ac yn uniawn y llefarodd yr Iesu wrthynt,</verse>
			<verse number="28">gan ddywedyd, Byddwch hyderus: Myfi yw: nac ofnwch. A chan atteb Iddo, Petr a ddywedodd, Arglwydd, os Tydi yw, arch ddyfod o honof Attat Ti ar y dwfr.</verse>
			<verse number="29">Ac Efe a ddywedodd, Tyred. Ac wedi disgyn o’r cwch, Petr a rodiodd ar y dwfr, i ddyfod at yr Iesu:</verse>
			<verse number="30">ac wrth weled y gwynt, dychrynwyd ef; ac wedi dechreu suddo, gwaeddodd, gan ddywedyd, Arglwydd, achub fi.</verse>
			<verse number="31">Ac yn uniawn yr Iesu, wedi estyn Ei law, a ymaflodd ynddo, ac a ddywedodd wrtho, O ddyn o ychydig ffydd, paham yr ammeuaist?</verse>
			<verse number="32">Ac wedi esgyn o honynt i’r cwch, peidiodd y gwynt,</verse>
			<verse number="33">a’r rhai oedd yn y cwch a addolasant Ef, gan ddywedyd, Yn wir Mab Duw wyt Ti.</verse>
			<verse number="34">Ac wedi myned trosodd, daethant i’r lan, i Gennesaret;</verse>
			<verse number="35">a chan Ei adnabod Ef, gwŷr y fan honno a anfonasant i’r holl wlad honno o amgylch, a dygasant Atto yr holl rai drwg eu hwyl;</verse>
			<verse number="36">ac attolygasant Iddo gael ond cyffwrdd o honynt ag ymyl Ei gochl; a chynnifer ag a gyffyrddasant, a wnaethpwyd yn holl-iach.</verse>
		</chapter>
		<chapter number="15">
			<verse number="1">Yna y daeth at yr Iesu, o Ierwshalem, Pharisheaid ac Ysgrifenyddion,</verse>
			<verse number="2">gan ddywedyd, Paham y mae Dy ddisgyblion yn troseddu traddodiad yr hynafiaid? canys ni olchant eu dwylaw, pan fwyttaont fara.</verse>
			<verse number="3">Ac Efe, gan atteb, a ddywedodd wrthynt, Paham hefyd yr ydych chwi yn troseddu gorchymyn Duw trwy eich traddodiad?</verse>
			<verse number="4">canys Duw a ddywedodd, “Anrhydedda dy dad a’th fam:” ac, “A felldithio dad neu fam, bydded farw â’r farwolaeth:”</verse>
			<verse number="5">A chwychwi a ddywedwch, Pwy bynnag a ddywedo wrth ei dad neu ei fam, Rhodd i Dduw yw pa beth bynnag y cawsit yn lles oddi wrthyf, nid yw, er dim i anrhydeddu ei dad;</verse>
			<verse number="6">a dirymmwch air Duw o achos eich traddodiad.</verse>
			<verse number="7">Rhagrithwyr, da y prophwydodd Eshaiah am danoch, gan ddywedyd,</verse>
			<verse number="8">“Y bobl hyn â’u gwefusau y’m hanrhydeddant, Ond eu calon, pell yw Oddiwrthyf:</verse>
			<verse number="9">Ond yn ofer yr addolant Fi, Gan ddysgu yn ddysgeidiaeth orchymynion dynion.”</verse>
			<verse number="10">Ac wedi galw’r dyrfa Atto, dywedodd wrthynt, Clywch a deallwch.</verse>
			<verse number="11">Nid yr hyn sy’n myned i mewn i’r genau sy’n halogi dyn, eithr yr hyn sy’n dyfod allan o’r genau, hyn sy’n halogi dyn.</verse>
			<verse number="12">Yna wedi dyfod Atto, ei ddisgyblion a ddywedasant Wrtho, A wyddost Ti y bu i’r Pharisheaid, wrth glywed y gair hwn, eu tramgwyddo?</verse>
			<verse number="13">Ac Efe, gan atteb, a ddywedodd, Pob planhigyn yr hwn ni phlannodd Fy Nhad nefol, a ddiwreiddir.</verse>
			<verse number="14">Gadewch iddynt, tywysogion deillion ydynt; ac os y dall a dywys y dall, y ddau i ffos y syrthiant.</verse>
			<verse number="15">A Phetr a ddywedodd Wrtho, Mynega i ni y ddammeg.</verse>
			<verse number="16">Ac Efe a ddywedodd, Etto byth a ydych chwithau hefyd yn anneallus?</verse>
			<verse number="17">Oni welwch fod pob peth y sy’n myned i mewn i’r genau yn myned i’r bol, ac i’r geudy y’i bwrir allan?</verse>
			<verse number="18">ond y pethau sy’n dyfod allan o’r genau, o’r galon y deuant allan, a hwynt-hwy a halogant ddyn.</verse>
			<verse number="19">Canys o’r galon y mae yn dyfod allan feddyliau drwg, lladdiadau, tor-priodasau, godinebau, lladradau, gau-dystiolaethau,</verse>
			<verse number="20">cablau: y pethau hyn yw’r rhai sy’n halogi dyn: ond bwytta â dwylaw heb eu golchi ni haloga ddyn.</verse>
			<verse number="21">Ac wedi myned allan oddi yno, yr Iesu a giliodd i dueddau Tyrus a Tsidon.</verse>
			<verse number="22">Ac wele, gwraig o Canaan, wedi dyfod allan o’r cyffiniau hyny, a waeddodd, gan ddywedyd, Tosturia wrthyf, Arglwydd, Fab Dafydd: fy merch a boenir yn dost gan gythraul.</verse>
			<verse number="23">Ac Efe nid attebodd iddi air. Ac wedi dyfod Atto, Ei ddisgyblion a ofynasant Iddo, gan ddywedyd, Gollwng hi ymaith, canys gwaeddi ar ein hol y mae.</verse>
			<verse number="24">Ac Efe, gan atteb, a ddywedodd, Ni’m danfonwyd oddieithr at ddefaid colledig tŷ Israel.</verse>
			<verse number="25">A hithau a ddaeth ac a’i haddolodd Ef, gan ddywedyd, Arglwydd, cymmorth fi.</verse>
			<verse number="26">Ac Efe, gan atteb, a ddywedodd, Nid da yw cymmeryd bara’r plant a’ i fwrw i’r cwn.</verse>
			<verse number="27">A hithau a ddywedodd, Felly, Arglwydd; canys y cwn a fwyttant o’r briwsion y sy’n syrthio oddi wrth fwrdd eu harglwyddi.</verse>
			<verse number="28">Yna, gan atteb, yr Iesu a ddywedodd wrthi, O wraig, mawr yw dy ffydd: bydded i ti fel yr ewyllysi. Ac iachawyd ei merch o’r awr honno.</verse>
			<verse number="29">Ac wedi myned oddi yno, yr Iesu a ddaeth gerllaw môr Galilea; ac, wedi esgyn i’r mynydd, eisteddodd yno.</verse>
			<verse number="30">A daeth Atto dorfeydd mawrion, a chanddynt gyda hwynt gloffion, deillion, mudion, anafusion, ac eraill lawer, a bwriasant hwynt wrth Ei draed Ef, ac iachaodd Efe hwynt;</verse>
			<verse number="31">fel y bu i’r dyrfa ryfeddu wrth weled mudion yn llefaru, anafusion yn iach, a chloffion yn rhodio, a deillion yn gweled: a gogoneddasant Dduw Israel.</verse>
			<verse number="32">A’r Iesu, wedi galw Atto Ei ddisgyblion, a ddywedodd, Tosturio yr wyf wrth y dyrfa, canys tridiau sydd weithian y maent yn aros gyda Mi, ac nid oes ganddynt yr hyn a fwyttaont: ac eu gollwng ymaith ar eu cythlwng nid ewyllysiaf, rhag ysgatfydd eu llewygu ar y ffordd.</verse>
			<verse number="33">A dywedodd y disgyblion Wrtho, O ba le y bydd genym mewn anialwch dorthau gymmaint ag i ddigoni tyrfa mor fawr?</verse>
			<verse number="34">A dywedodd yr Iesu wrthynt, Pa sawl torth sydd genych h? A hwy a ddywedasant, Saith, ac ychydig bysgod bychain.</verse>
			<verse number="35">Ac wedi gorchymyn i’r dyrfa orwedd ar y ddaear, cymmerodd y saith dorth a’r pysgod;</verse>
			<verse number="36">ac wedi diolch, torrodd hwynt, a rhoddodd i’r disgyblion, a’r disgyblion i’r torfeydd.</verse>
			<verse number="37">A bwyttasant oll, a digonwyd hwynt. A chodasant yr hyn oedd dros ben o’r briwfwyd, saith cawellaid yn llawn.</verse>
			<verse number="38">A’r rhai a fwyttasant oeddynt bedair mil o wŷr, heblaw gwragedd a phlant. Ac wedi gollwng ymaith y torfeydd, yr aeth Efe i’r cwch, ac y daeth i gyffiniau Magadan.</verse>
		</chapter>
		<chapter number="16">
			<verse number="1">Ac wedi dyfod Atto, y Pharisheaid a’r Tsadwceaid, gan Ei demtio, a ofynasant Iddo ddangos iddynt arwydd o’r nef.</verse>
			<verse number="2">Ac Efe, gan atteb, a ddywedodd wrthynt, Yr hwyr wedi dyfod y dywedwch, Tywydd teg, canys coch yw’r nef;</verse>
			<verse number="3">A’r bore, Heddyw drycin, canys coch a phruddaidd yw’r nef. Gwyneb y nef, y gwyddoch pa sut i’w farnu, ond arwyddion yr amserau ni fedrwch.</verse>
			<verse number="4">Cenhedlaeth ddrwg a godinebus, arwydd a gais hi, ac arwydd ni roddir iddi, oddieithr arwydd Iona. A chan eu gadael hwynt, yr aeth Efe ymaith.</verse>
			<verse number="5">A’r disgyblion a ddaethant i’r lan arall, ac anghofiasant gymmeryd bara;</verse>
			<verse number="6">a’r Iesu a ddywedodd wrthynt, Edrychwch ac ymofalwch rhag surdoes y Pharisheaid a’r Tsadwceaid.</verse>
			<verse number="7">A hwy a ymresymmasant yn eu plith eu hunain, gan ddywedyd, Bara ni ddygasom.</verse>
			<verse number="8">A’r Iesu, gan wybod hyn, a ddywedodd, Paham yr ymresymmwch yn eich plith eich hunain, y chwi o ychydig ffydd, am nad oes bara genych?</verse>
			<verse number="9">Onid ydych etto yn deall, nac yn cofio pum torth y pum mil, a pha sawl basgedaid a gawsoch?</verse>
			<verse number="10">na saith torth y pedair mil, a pha sawl cawellaid a gawsoch?</verse>
			<verse number="11">Pa sut nad ydych yn deall nad am fara y dywedais wrthych, Ond “ymofalwch rhag surdoes y Pharisheaid a’r Tsadwceaid.”</verse>
			<verse number="12">Yna yr amgyffredasant na ddywedasai iddynt ymofalu rhag surdoes bara, eithr rhag dysgad y Pharisheaid a’r Tsadwceaid.</verse>
			<verse number="13">Ac wedi dyfod o’r Iesu i dueddau Cesarea Philippi, gofynodd i’w ddisgyblion, gan ddywedyd, Pwy y dywaid dynion fod Mab y Dyn?</verse>
			<verse number="14">A hwy a ddywedasant, Rhai mai Ioan Fedyddiwr yw; ac eraill, Elias; ac eraill, Ieremiah neu un o’r prophwydi.</verse>
			<verse number="15">Dywedodd wrthynt, Ond chwychwi, pwy y dywedwch Fy mod I?</verse>
			<verse number="16">A chan atteb, Shimon Petr a ddywedodd, Tydi yw’r Crist, Mab y Duw byw.</verse>
			<verse number="17">A chan atteb, yr Iesu a ddywedodd wrtho, Dedwydd wyt, Shimon Bar-Iona, canys nid cig a gwaed a ddatguddiodd hyn i ti, eithr Fy Nhad yr Hwn sydd yn y nefoedd.</verse>
			<verse number="18">Ac yr wyf Finnau hefyd yn dywedyd wrthyt ti, Tydi wyt Petr, ac ar y graig hon yr adeiladaf Fy eglwys I; a phyrth Hades ni orchfygant hi.</verse>
			<verse number="19">Rhoddaf i ti agoriadau teyrnas nefoedd: a pha beth bynnag a rwymech ar y ddaear, fydd wedi ei rwymo yn y nefoedd; a pha beth bynnag a ollyngech ar y ddaear, fydd wedi ei ollwng yn y nefoedd.</verse>
			<verse number="20">Yna y gorchymynodd i’r disgyblion na ddywedent wrth neb mai Efe yw’r Crist.</verse>
			<verse number="21">O hyny allan y dechreuodd yr Iesu ddangos i’w ddisgyblion fod yn rhaid Iddo fyned ymaith i Ierwshalem, a dioddef llawer gan yr henuriaid a’r arch-offeiriaid a’r ysgrifenyddion, a’i ladd, ac ar y trydydd dydd gyfodi.</verse>
			<verse number="22">Ac wedi Ei gymmeryd Ef atto, Petr a ddechreuodd Ei ddwrdio Ef, gan ddywedyd, Trugarog fydded Wrthyt, Arglwydd; ni fydd hyn, er dim i Ti.</verse>
			<verse number="23">Ac Efe a drodd ac a ddywedodd wrth Petr, Dos yn Fy ol I, Satan: tramgwydd wyt i Mi, canys nid synied pethau Duw yr wyt, eithr pethau dynion.</verse>
			<verse number="24">Yna yr Iesu a ddywedodd wrth Ei ddisgyblion, Os yw neb yn ewyllysio dyfod ar Fy ol I, ymwaded ag ef ei hun, a chyfoded ei groes, a chanlyned Fi:</verse>
			<verse number="25">canys pwy bynnag a ewyllysio gadw ei fywyd, a’i cyll; a phwy bynnag a gollo ei fywyd o’m plegid I, a’i caiff.</verse>
			<verse number="26">Canys pa beth y lleseir dyn, os y byd oll a ennillodd efe, a’i fywyd wedi myned yn ddirwy iddo? Neu pa beth a rydd dyn yn gyfnewid am ei fywyd?</verse>
			<verse number="27">Canys y mae Mab y Dyn ar fedr dyfod yngogoniant Ei Dad ynghyda’i angylion; ac yna y tâl Efe i bob un yn ol ei weithred.</verse>
			<verse number="28">Yn wir y dywedaf wrthych, Y mae rhai o’r sawl sy’n sefyll yma, y rhai nid archwaethant mo angau, nes gweled o honynt Fab y Dyn yn dyfod yn Ei deyrnas.</verse>
		</chapter>
		<chapter number="17">
			<verse number="1">Ac ar ol chwe diwrnod y cymmerodd yr Iesu Petr, ac Iago, ac Ioan ei frawd, ac y’u dug hwynt i fynu i fynydd uchel, o’r neilldu.</verse>
			<verse number="2">A gwedd-newidiwyd Ef ger eu bron; a disgleiriodd Ei wyneb fel yr haul, a’i ddillad a aethant yn wynion fel y goleuni.</verse>
			<verse number="3">Ac wele, gwelwyd ganddynt Mosheh ac Elias ynghydag Ef,</verse>
			<verse number="4">yn ymddiddan ag Ef. A chan atteb, Petr a ddywedodd wrth yr Iesu, Ardderchog yw bod o honom yma. Os ewyllysi, gwnaf yma dair pabell; i Ti, un; ac i Mosheh, un; ac i Elias, un.</verse>
			<verse number="5">Ac efe etto yn llefaru, wele, cwmmwl goleu a’u cysgododd hwynt: ac wele, llais o’r cwmmwl yn dywedyd, Hwn yw Fy Mab anwyl yn yr Hwn y’m boddlonwyd: Arno Ef gwrandewch.</verse>
			<verse number="6">Ac wedi clywed, y disgyblion a syrthiasant ar eu gwyneb, a dychrynwyd hwynt yn ddirfawr.</verse>
			<verse number="7">Ac wedi dyfod attynt, yr Iesu a gyffyrddodd â hwynt, a dywedodd, Cyfodwch ac nac ofnwch.</verse>
			<verse number="8">Ac wedi dyrchafu eu llygaid, ni welsant neb oddieithr yr Iesu ar Ei ben Ei hun.</verse>
			<verse number="9">Ac wrth ddisgyn o honynt o’r mynydd, gorchymynodd yr Iesu iddynt, gan ddywedyd, Na ddywedwch y weledigaeth wrth neb, hyd oni fo Mab y Dyn wedi adgyfodi o feirw.</verse>
			<verse number="10">A gofynodd y disgyblion Iddo, gan ddywedyd, Paham, ynte, y mae’r ysgrifenyddion yn dywedyd fod yn rhaid i Elias ddyfod yn gyntaf?</verse>
			<verse number="11">Ac Efe, gan atteb, a ddywedodd, Elias yn wir sy’n dyfod, ac a edfryd bob peth;</verse>
			<verse number="12">a dywedaf wrthych, Elias a ddaeth eisoes, ac nid adnabuant ef, eithr gwnaethant iddo gymmaint ag a ewyllysiasant. Felly y mae Mab y Dyn hefyd ar fedr dioddef ganddynt.</verse>
			<verse number="13">Yna y deallodd y disgyblion mai am Ioan Fedyddiwr y dywedodd wrthynt.</verse>
			<verse number="14">Ac wedi dyfod o honynt at y dyrfa, daeth Atto ddyn yn penlinio Iddo,</verse>
			<verse number="15">ac yn dywedyd, Arglwydd, tosturia wrth fy mab, canys lloerig yw, ac yn dioddef yn dost; canys mynych y syrth yn y tân, ac yn fynych yn y dwfr;</verse>
			<verse number="16">a dygais ef at Dy ddisgyblion, ac ni allent ei iachau ef.</verse>
			<verse number="17">A chan atteb, yr Iesu a ddywedodd, O genhedlaeth ddiffydd a throfaus, hyd pa bryd y byddaf gyda chwi? Hyd ba bryd y dioddefaf chwi? Dygwch ef Attaf yma.</verse>
			<verse number="18">A’i ddwrdio ef a wnaeth yr Iesu, ac aeth y cythraul allan o hono; ac iachawyd y bachgen o’r awr honno.</verse>
			<verse number="19">Yna y disgyblion, wedi dyfod at yr Iesu o’r neilldu, a ddywedasant, Paham nad oeddym ni yn gallu ei fwrw ef allan?</verse>
			<verse number="20">Ac Efe a ddywedodd wrthynt, O achos eich ychydig ffydd: canys yn wir y dywedaf wrthych, Pe bai genych ffydd fel gronyn o had mwstard, dywedech wrth y mynydd hwn, Dos drosodd oddi yma accw, a myned trosodd a wnae; ac ni fyddai dim yn ammhosibl i chwi.</verse>
			<verse number="22">Ac a hwy yn ymdeithio yn Galilea, dywedodd yr Iesu wrthynt, Y mae Mab y Dyn ar fedr Ei draddodi i ddwylaw dynion, a lladdant Ef;</verse>
			<verse number="23">a’r trydydd dydd y cyfyd Efe; a thristhawyd hwynt yn ddirfawr.</verse>
			<verse number="24">Ac wedi dyfod o honynt i Caphernahwm, daeth y rhai oedd yn derbyn y ddau-ddrachma, at Petr, a dywedasant, Onid yw eich Athraw yn talu’r ddau-ddrachma? Dywedodd efe, Ydyw.</verse>
			<verse number="25">A phan ddaethai i’r tŷ, achubodd yr Iesu ei flaen ef, gan ddywedyd, Pa beth yw dy farn di, Shimon? Brenhinoedd y ddaear, gan bwy y derbyniant doll neu dreth? Gan eu meibion eu hun, neu gan estroniaid?</verse>
			<verse number="26">A phan ddywedodd efe Gan estroniaid, ebr yr Iesu wrtho, Gan hyny ynte, rhydd yw’r meibion.</verse>
			<verse number="27">Ond fel na pharom dramgwydd iddynt, dos i’r môr a bwrw fach; a’r pysgodyn a ddaw i fynu yn gyntaf, coda ef; ac wedi agoryd ei safn, cei stater: hwnw cymmer, a dyro iddynt Drosof Fi a thi.</verse>
		</chapter>
		<chapter number="18">
			<verse number="1">Yr awr honno daeth y disgyblion at yr Iesu, gan ddywedyd, Pwy, ynte, sydd fwyaf yn nheyrnas nefoedd?</verse>
			<verse number="2">Ac wedi galw fachgenyn Atto, gosododd ef yn eu canol,</verse>
			<verse number="3">a dywedodd, Yn wir y dywedaf wrthych, Os na’ch troer a myned fel plant bychain, nid ewch i mewn er dim i deyrnas nefoedd.</verse>
			<verse number="4">Pwy bynnag, gan hyny, a’i gostyngo ei hun fel y plentyn hwn, efe yw’r mwyaf yn nheyrnas nefoedd.</verse>
			<verse number="5">A phwy bynnag a dderbynio un plentyn o’r fath yn Fy enw,</verse>
			<verse number="6">Myfi a dderbyn efe: a phwy bynnag a baro dramgwydd i un o’r rhai bychain hyn y sy’n credu Ynof, da fyddai iddo, pe crogid maen melin mawr am ei wddf, a’i foddi yn eigion y môr.</verse>
			<verse number="7">Gwae’r byd oblegid tramgwyddau; canys angenrhaid yw dyfod tramgwyddau; ond gwae’r dyn hwnw, trwy’r hwn y mae’r tramgwydd yn dyfod.</verse>
			<verse number="8">Ac os dy law neu dy droed a bair dramgwydd i ti, tor ef ymaith, a thafi oddi wrthyt: gwell yw i ti fyned i mewn i’r bywyd yn anafus neu yn gloff, nag a dwylaw neu ddau droed genyt, dy daflu i’r tân tragywyddol.</verse>
			<verse number="9">Ac os dy lygad a bair dramgwydd, tyn ef allan a thafl oddi wrthyt: gwell yw i ti yn unllygeidiog fyned i mewn i’r bywyd, nag a dau lygad genyt dy daflu i’r Gehenna tanllyd.</verse>
			<verse number="10">Edrychwch na ddirmygoch un o’r rhai bychain hyn, canys dywedaf wrthych, Eu hangylion yn y nefoedd bob amser a welant wyneb Fy Nhad yr Hwn sydd yn y nefoedd. Pa beth yw eich barn chwi?</verse>
			<verse number="12">Os bydd gan ryw ddyn gant o ddefaid, a myned o un o honynt ar gyfeiliorn, onid, gan adael y cant namyn un, i’r mynyddoedd yr aiff, a cheisio yr hon a aeth ar gyfeiliorn?</verse>
			<verse number="13">Ac os bydd ei chael ganddo, yn wir meddaf i chwi, llawenycha drosti mwy na thros y cant namyn un y rhai nid aethent ar gyfeiliorn.</verse>
			<verse number="14">Felly nid oes ewyllys gan eich Tad yr Hwn sydd yn y nefoedd, gyfrgolli’r un o’r rhai bychain hyn.</verse>
			<verse number="15">Ac os pechu yn dy erbyn a wna dy frawd, dos ac argyhoedda ef rhyngot ti ac ef ar ei ben ei hun. Os arnat y gwrandawo, ynnillaist dy frawd.</verse>
			<verse number="16">Ond os na wrandawo, cymmer gyda thi etto un neu ddau, fel yngenau dau neu dri o dystion y sefydler pob gair.</verse>
			<verse number="17">Ac os esgeulusa wrando arnynt, dywaid wrth yr eglwys; ac os ar yr eglwys yr esgeulusa wrando, bydded i ti fel yr ethnig a’r treth-gymmerwr.</verse>
			<verse number="18">Yn wir y dywedaf wrthych, Pa bethau bynnag a rwymoch ar y ddaear, fyddant wedi eu rhwymo yn y nef; a pha bethau bynnag a ollyngoch ar y ddaear, fyddant wedi eu gollwng yn y nef.</verse>
			<verse number="19">Etto y dywedaf wrthych, Os dau o honoch a gydsyniant ar y ddaear am neb rhyw beth a ofynant, bydd efe iddynt gan Fy Nhad yr Hwn sydd yn y nefoedd,</verse>
			<verse number="20">canys lle y mae dau neu dri wedi ymgynnull yn Fy enw I, yno yr wyf yn eu canol.</verse>
			<verse number="21">Yna, wedi dyfod Atto, Petr a ddywedodd Wrtho, Arglwydd, pa sawl gwaith y pecha fy mrawd i’m herbyn, ac y maddeuaf iddo?</verse>
			<verse number="22">Ai hyd seithwaith? Dywedodd yr Iesu wrtho, Ni ddywedaf wrthyt hyd seithwaith, eithr hyd ddengwaith a thrugain seithwaith.</verse>
			<verse number="23">Gan hyny, cyffelyb yw teyrnas nefoedd i frenhin a ewyllysiodd gymmeryd cyfrif gyda’i weision.</verse>
			<verse number="24">Ac wedi dechreu o hono ei gymmeryd, dygpwyd atto ddyledwr o ddeng mil o dalentau.</verse>
			<verse number="25">Ac efe heb ganddo fodd i dalu, archodd ei arglwydd ei werthu ef, a’i wraig, a’i blant, a’r cwbl o’r a feddai, a thalu’r ddyled.</verse>
			<verse number="26">Wedi syrthio i lawr, gan hyny, y gwas a’i haddolodd ef, gan ddywedyd, Arglwydd, bydd ymarhous wrthyf, a’r cwbl a dalaf i ti.</verse>
			<verse number="27">A chan dosturio, arglwydd y gwas hwnw a’i gollyngodd, a’r ddyled a faddeuodd efe iddo.</verse>
			<verse number="28">Ac wedi myned allan, y gwas hwnw a gafodd un o’i gydweision, yr hwn yr oedd arno iddo gàn denar; ac wedi ymaflyd ynddo, llindagodd ef, gan ddywedyd, Tâl, os oes arnat ddim.</verse>
			<verse number="29">Wedi syrthio i lawr, gan hyny, ei gydwas a ymbiliodd ag ef, gan ddywedyd, Bydd ymarhous wrthyf a thalaf i ti.</verse>
			<verse number="30">Ac efe ni fynai; eithr, wedi myned ymaith, bwriodd ef yngharchar hyd oni thalai yr hyn oedd ddyledus. Gan weled, gan hyny, o’i gydweision y pethau a wnelsid,</verse>
			<verse number="31">poenwyd hwynt yn ddirfawr: ac wedi myned, mynegasant i’w harglwydd yr holl bethau a wnelsid.</verse>
			<verse number="32">Yna, wedi ei alw ef atto, ei arglwydd a ddywedodd wrtho, Gwas drwg, yr holl ddyled honno a faddeuais i ti am i ti ymbil â mi;</verse>
			<verse number="33">ac onid oedd rhaid i ti hefyd dosturio wrth dy gydwas, fel y bu i mi dosturio wrthyt ti?</verse>
			<verse number="34">Ac wedi digio, ei arglwydd a’i traddododd ef i’r poenwyr, hyd oni thalai yr oll oedd ddyledus.</verse>
			<verse number="35">Felly hefyd Fy Nhad nefol a wna i chwi, os na faddeuoch, bob un i’w frawd, o’ch calon.</verse>
		</chapter>
		<chapter number="19">
			<verse number="1">A bu pan orphenodd yr Iesu y geiriau hyn, yr ymadawodd o Galilea, ac y daeth i gyffiniau Iwdea, tu hwnt i’r Iorddonen,</verse>
			<verse number="2">ac yn Ei ganlyn Ef yr oedd torfeydd mawrion; ac iachaodd Efe hwynt yno.</verse>
			<verse number="3">A daeth Atto Pharisheaid, yn Ei demtio, a dywedyd, Ai cyfreithlawn yw i ddyn ollwng ymaith ei wraig am bob achos?</verse>
			<verse number="4">Ac Efe, gan atteb, a ddywedodd, Oni ddarllenasoch, i’r Hwn a’u gwnaeth o’r dechreu, yn wrryw ac yn fanyw y gwnaeth Efe hwynt.</verse>
			<verse number="5">A dywedodd, Oblegid hyn yr ymedy dyn â’i dad ac â’i fam, ac y glŷn wrth ei wraig,</verse>
			<verse number="6">a byddant ill dau yn un cnawd; fel nad ydynt mwy yn ddau, eithr un cnawd ydynt. Yr hyn, gan hyny, y bu i Dduw ei gydgysylltu, na fydded i ddyn ei wahanu ef.</verse>
			<verse number="7">Dywedasant Wrtho, Paham, ynte, y bu i Mosheh orchymyn rhoddi llythyr ysgar a’i gollwng hi ymaith?</verse>
			<verse number="8">Dywedodd wrthynt, Mosheh, o herwydd eich calon-galedwch, a ganiattaodd i chwi ollwng ymaith eich gwragedd; ond o’r dechreu nid oedd felly.</verse>
			<verse number="9">A dywedaf wrthych, Pwy bynnag a ollyngo ymaith ei wraig oddieithr am odineb, ac a briodo un arall, godinebu y mae; ac a briodo un a ollyngwyd ymaith, godinebu y mae.</verse>
			<verse number="10">Dywedodd Ei ddisgyblion Wrtho, Os felly y mae achos dyn gyda’i wraig, nid da yw priodi.</verse>
			<verse number="11">Ac Efe a ddywedodd wrthynt, Nid pawb fedr dderbyn y gair hwn; eithr hwy i’r rhai y rhoddwyd.</verse>
			<verse number="12">Canys y mae eunuchiaid, y rhai a aned felly o groth eu mam; ac y mae eunuchiaid, y rhai a wnaed yn eunuchiaid gan ddynion; ac y mae eunuchiaid, y rhai a wnaethant eu hunain yn eunuchiaid er mwyn teyrnas nefoedd. Yr hwn a ddichon dderbyn, derbynied.</verse>
			<verse number="13">Yna y dygpwyd Atto blant, fel y rhoddai Ei ddwylaw arnynt, ac y gweddïai; a’r disgyblion a’i dwrdiasant hwynt.</verse>
			<verse number="14">Ond yr Iesu a ddywedodd, Gadewch i’r plant, ac na rwystrwch hwynt rhag dyfod Attaf; canys i’r cyfryw rai y perthyn teyrnas nefoedd.</verse>
			<verse number="15">Ac wedi rhoddi Ei ddwylaw arnynt, aeth oddi yno.</verse>
			<verse number="16">Ac wele, rhyw un wedi dyfod Atto, a dywedodd, Athraw, pa beth da a wnaf fel y caffwyf fywyd tragywyddol?</verse>
			<verse number="17">Ac Efe a ddywedodd wrtho, Paham mai i Mi y gofyni ynghylch y da? Un yw y Da. Ond os ewyllysi fyned i mewn i’r bywyd, cadw y gorchymynion.</verse>
			<verse number="18">Dywedodd yntau Wrtho, Pa rai? A’r Iesu a ddywedodd, “Ni leddi: Ni odinebi:</verse>
			<verse number="19">Ni ladrattei: Ni ddygi au-dystiolaeth: Anrhydedda dy dad a’th fam:” a, “Ceri dy gymmydog fel ti dy hun.”</verse>
			<verse number="20">Dywedodd y gŵr ieuangc Wrtho, Yr holl rai hyn a gedwais.</verse>
			<verse number="21">Pa beth etto sydd ar ol ynof? Dywedodd yr Iesu wrtho, Os ewyllysi fod yn berffaith, dos, gwerth dy feddiannau, a dyro i’r tlodion, a bydd genyt drysor yn y nef; a thyred, canlyn Fi.</verse>
			<verse number="22">Ac wedi clywed o’r gŵr ieuangc yr ymadrodd, aeth ymaith yn drist, canys yr oedd a chanddo dda lawer.</verse>
			<verse number="23">A’r Iesu a ddywedodd wrth Ei ddisgyblion, Yn wir y dywedaf wrthych, Yn anhawdd y bydd i oludog fyned i mewn i deyrnas nefoedd.</verse>
			<verse number="24">Ac etto y dywedaf wrthych, Haws yw myned o gamel trwy grau nodwydd ddur Na myned o oludog i mewn i deyrnas Dduw. Ac wedi clywed o’r disgyblion, aruthr iawn fu ganddynt,</verse>
			<verse number="25">gan ddywedyd, Pwy, gan hyny, a all fod yn gadwedig? A chan edrych arnynt, yr Iesu a ddywedodd wrthynt, Gyda dynion y mae hyn yn ammhosibl;</verse>
			<verse number="26">ond gyda Duw pob peth sydd bosibl.</verse>
			<verse number="27">Yna, gan atteb, Petr a ddywedodd Wrtho, Wele, nyni a adawsom bob peth, ac a’th ganlynasom Di; pa beth, gan hyny, fydd i ni?</verse>
			<verse number="28">A’r Iesu a ddywedodd wrthynt, Yn wir y dywedaf wrthych, chwychwi, y rhai a’m canlynasoch, yn yr adenedigaeth pan eisteddo Mab y Dyn ar orseddfaingc Ei ogoniant, a eisteddwch, chwithau hefyd, ar ddeuddeg gorseddfaingc, yn barnu deuddeg llwyth Israel.</verse>
			<verse number="29">A phob un a’r a adawodd dai, neu frodyr, neu chwiorydd, neu dad, neu fam, neu blant, neu diroedd, er mwyn Fy enw I, y can cymmaint a dderbyn efe, a bywyd tragywyddol a etifedda.</verse>
			<verse number="30">Ond llawer y sydd flaenaf fyddant olaf, ac yr olaf yn flaenaf.</verse>
		</chapter>
		<chapter number="20">
			<verse number="1">Canys cyffelyb yw teyrnas nefoedd i ŵr o berchen tŷ, yr hwn a aeth allan gyda’r wawr i gyflogi gweithwyr i’w winllan:</verse>
			<verse number="2">ac wedi cyttuno â’r gweithwyr er denar y dydd, danfonodd hwynt i’w winllan:</verse>
			<verse number="3">ac wedi myned allan ynghylch y drydedd awr, gwelodd eraill yn sefyll yn y farchnadfa yn segur;</verse>
			<verse number="4">ac wrthynt hwy hefyd y dywedodd, Ewch chwithau hefyd i’r winllan, a pha beth bynnag fyddo gyfiawn a roddaf i chwi: a hwy a aethant ymaith.</verse>
			<verse number="5">Etto, wedi myned allan ynghylch y chweched a’r nawfed awr, y gwnaeth efe yr un modd.</verse>
			<verse number="6">Ac ynghylch yr unfed awr ar ddeg, wedi myned allan, cafodd eraill yn sefyll; a dywedodd wrthynt, Paham yr ydych yma yn sefyll yr holl ddydd yn segur?</verse>
			<verse number="7">Dywedasant wrtho, Am na chyflogodd neb nyni. Dywedodd wrthynt, Ewch chwithau hefyd i’r winllan.</verse>
			<verse number="8">A’r hwyr wedi dyfod, dywedodd arglwydd y winllan wrth ei oruchwyliwr, Galw y gweithwyr a thâl iddynt eu cyflog, gan ddechreu o’r rhai diweddaf hyd y rhai cyntaf.</verse>
			<verse number="9">Ac wedi dyfod o’r rhai a gyflogasid ynghylch yr unfed awr ar ddeg, cawsant bob un ddenar.</verse>
			<verse number="10">Ac wedi dyfod o’r rhai cyntaf, tybiasant mai mwy a gaent; a chawsant hwy hefyd bob un ddenar:</verse>
			<verse number="11">ac wedi cael, grwgnachasant yn erbyn gŵr y tŷ,</verse>
			<verse number="12">gan ddywedyd, Y rhai hyn, yr olaf, un awr y gweithiasant, ac yn gystal â ni y gwnaethost hwynt, y rhai a ddygasom bwys y dydd a’r gwres poeth.</verse>
			<verse number="13">Ac efe, gan atteb, a ddywedodd wrth un o honynt, Cyfaill, nid gwneud cam â thi yr wyf: onid er denar y cyttunaist â mi?</verse>
			<verse number="14">Cymmer yr eiddot a dos ymaith: ewyllysio yr wyf roddi i hwn, yr olaf, yr un modd hefyd ag i ti.</verse>
			<verse number="15">Onid cyfreithlawn i mi wneuthur yr hyn a ewyllysiaf â’m heiddof? A ydyw dy lygad yn ddrwg o herwydd i mi fod yn dda.</verse>
			<verse number="16">Felly y bydd y rhai olaf yn flaenaf, ac y blaenaf yn olaf.</verse>
			<verse number="17">Ac wrth fyned i fynu o’r Iesu i Ierwshalem, cymmerodd y deuddeg disgybl o’r neilldu, ac ar y ffordd y dywedodd wrthynt, Wele myned i fynu i Ierwshalem yr ydym;</verse>
			<verse number="18">a Mab y Dyn a draddodir i’r archoffeiriaid a’r ysgrifenyddion, a chondemniant Ef i farwolaeth;</verse>
			<verse number="19">a thraddodant Ef i’r cenhedloedd i’w watwar a’i flangellu a’i groes-hoelio; a’r trydydd dydd yr adgyfyd.</verse>
			<verse number="20">A daeth Atto fam meibion Zebedëus, ynghyda’i meibion, gan ymorchreinio a deisyf rhyw beth Ganddo.</verse>
			<verse number="21">Ac Efe a dywedodd wrthi, Pa beth a ewyllysi? Dywedodd hithau Wrtho, Dywaid am eistedd o’r rhai hyn, fy nau fab, y naill ar Dy law ddehau, a’r llall ar Dy law aswy, yn Dy deyrnas.</verse>
			<verse number="22">A chan atteb, yr Iesu a ddywedodd, Ni wyddoch pa beth yr ydych yn ei ofyn. A ellwch chwi yfed o ’r cwppan, yr hwn yr wyf Fi ar fedr yfed o hono?</verse>
			<verse number="23">Dywedasant Wrtho, Gallwn. Dywedodd wrthynt, o’m cwppan yn wir yr yfwch: ond eistedd ar Fy llaw ddehau ac ar yr aswy, nid yw Eiddof ei roddi oddieithr i’r rhai y darparwyd ef iddynt gan Fy Nhad.</verse>
			<verse number="24">Ac wedi clywed o honynt, y deg a sorrasant o achos y ddau frawd.</verse>
			<verse number="25">A’r Iesu, wedi eu galw hwynt Atto, a ddywedodd. Gwyddoch fod pennaethiaid y Cenhedloedd yn tra-arglwyddiaethu arnynt, a’r rhai mawrion yn tra-awdurdodi arnynt.</verse>
			<verse number="26">Nid felly y y bydd yn eich plith chwi; eithr pwy bynnag a ewyllysio fyned yn fawr yn eich plith, bydded eich gweinidog;</verse>
			<verse number="27">a phwy bynnag a ewyllysio fod yn gyntaf yn eich plith, bydded eich gwas;</verse>
			<verse number="28">fel ni fu i Fab y Dyn ddyfod i’w wasanaethu, eithr i wasanaethu, ac i roddi Ei einioes yn bridwerth dros lawer.</verse>
			<verse number="29">Ac wrth fyned o honynt allan o Iericho, canlynodd tyrfa fawr Ef:</verse>
			<verse number="30">ac wele, dau ddeillion yn eistedd ar ymyl y ffordd, wedi clywed fod yr Iesu yn myned heibio, a waeddasant, gan ddywedyd, Arglwydd, tosturia wrthym, Fab Dafydd.</verse>
			<verse number="31">A’r dyrfa a’u dwrdiasant, fel y tawent; ond hwy mwy y gwaeddasant, gan ddywedyd, Arglwydd, tosturia wrthym, Fab Dafydd.</verse>
			<verse number="32">Ac wedi sefyll, yr Iesu a’u galwodd hwynt, ac a ddywedodd, Pa beth a ewyllysiwch ei wneuthur o Honof i chwi?</verse>
			<verse number="33">Dywedasant Wrtho, Arglwydd, agoryd ein llygaid ni.</verse>
			<verse number="34">A chan dosturio wrthynt, yr Iesu a gyffyrddodd â’u llygaid; ac yn uniawn y cawsant eu golwg, ac y canlynasant Ef.</verse>
		</chapter>
		<chapter number="21">
			<verse number="1">A phan nesasant at Ierwshalem, ac eu dyfod i Bethphage, i fynydd yr Olewydd, yna yr Iesu a ddanfonodd ddau ddisgybl,</verse>
			<verse number="2">gan ddywedyd wrthynt, Ewch i’r pentref ar eich cyfer, ac yn uniawn y cewch asen yn rhwym, ac ebol ynghyda hi: wedi eu gollwng dewch â hwynt Attaf.</verse>
			<verse number="3">Ac os neb a ddywaid ddim wrthych, dywedwch, yr Arglwydd sydd â rhaid wrthynt; ac yn uniawn y denfyn efe hwynt.</verse>
			<verse number="4">A hyn a ddigwyddodd, fel y cyflawnid yr hyn a ddywedwyd trwy’r prophwyd, gan ddywedyd,</verse>
			<verse number="5">“Dywedwch wrth Ferch Tsion, Wele, dy Frenin sy’n dyfod attat, Yn addfwyn, ac yn eistedd ar asyn ac ar ebol llwdn ysgrubl.”</verse>
			<verse number="6">Ac wedi myned o’r disgyblion, ac wedi gwneud fel y pennodasai’r Iesu iddynt,</verse>
			<verse number="7">daethant â’r asen a’r ebol, a dodasant arnynt eu cochlau;</verse>
			<verse number="8">a gosodasant Ef ar hyny. A’r rhan fwyaf o’r dyrfa a daenasant eu cochlau eu hunain ar y ffordd; ac eraill a dorrasant gangau o’r gwŷdd, ac a’u taenasant ar y ffordd:</verse>
			<verse number="9">a’r torfeydd a oedd yn myned o’i flaen Ef, ac y rhai oedd yn dyfod ar ol, a waeddasant gan ddywedyd, “Hoshanna i Fab Dafydd, Bendigedig yw ’r Hwn sy’n dyfod yn enw Iehofa, Hoshanna yn y goruchafion!”</verse>
			<verse number="10">Ac wedi dyfod o Hono i mewn i Ierwshalem, cynnyrfwyd yr holl ddinas, gan ddywedyd, Pwy yw Hwn?</verse>
			<verse number="11">A’r torfeydd a ddywedasant, Hwn yw’r Prophwyd, Iesu, yr Hwn sydd o Natsareth yn Galilea.</verse>
			<verse number="12">Ac aeth yr Iesu i mewn i deml Dduw, a thaflodd allan yr holl rai oedd yn gwerthu ac yn prynu yn y deml; a byrddau y newidwyr arian a ddymchwelodd Efe, a chadeiriau y rhai yn gwerthu colommenod:</verse>
			<verse number="13">a dywedodd wrthynt, Ysgrifenwyd, “Fy nhŷ I, tŷ gweddi y’i gelwir,” ond chwychwi sydd yn ei wneud ef yn ogof lladron.</verse>
			<verse number="14">A daeth Atto ddeillion a chloffion, yn y deml, ac iachaodd Efe hwynt.</verse>
			<verse number="15">Ac wrth weled o’r archoffeiriaid a’r ysgrifenyddion y rhyfeddodau a wnai Efe, ac y plant yn gwaeddi yn y deml ac yn dywedyd, “Hoshanna i Fab Dafydd,”</verse>
			<verse number="16">llidiasant, a dywedasant Wrtho, A glywi Di beth y mae y rhai hyn yn ei ddywedyd? A’r Iesu a ddywedodd wrthynt, Clywaf. Oni fu i chwi erioed ddarllen, “O enau plant aflafar a rhai yn sugno y perffeithiaist foliant?”</verse>
			<verse number="17">A chan eu gadael, yr aeth allan o’r ddinas i Bethania, a llettyodd yno.</verse>
			<verse number="18">A’r bore, pan ddychwelai i’r ddinas, yr oedd Arno chwant bwyd;</verse>
			<verse number="19">a chan weled ffigysbren ar y ffordd, daeth atto, ac ni chafodd ddim arno oddieithr dail yn unig, a dywedodd wrtho, Ddim mwy, oddi arnat ti, na fydded ffrwyth am byth; a chrino yn uniawn a wnaeth y ffigysbren.</verse>
			<verse number="20">Ac wrth weled, y disgyblion a ryfeddasant, gan ddywedyd, Mor ddisymmwth y crinodd y ffigys-bren!</verse>
			<verse number="21">A chan atteb, yr Iesu a ddywedodd wrthynt, Yn wir y dywedaf wrthych, Os bydd genych ffydd ac nad ammeuwch, nid yn unig yr hyn a fu i’r ffigys-bren a wnewch, eithr os hyd yn oed wrth y mynydd hwn y dywedwch, Coder di i fynu a’th fwrw i’r môr, digwydda;</verse>
			<verse number="22">a phob peth cymmaint ag a ofynoch mewn gweddi, a than gredu, a dderbyniwch.</verse>
			<verse number="23">Ac wedi dyfod o Hono i’r deml, daeth Atto, pan yn athrawiaethu, yr archoffeiriaid ac henuriaid y bobl, gan ddywedyd, trwy ba awdurdod yr wyt yn gwneuthur y pethau hyn? A phwy a roddes i Ti yr awdurdod hon?</verse>
			<verse number="24">A chan atteb, yr Iesu a ddywedodd wrthynt, Gofynaf Finnau hefyd i chwithau un gair, yr hwn os ei mynegwch i Mi, Minnau hefyd a ddywedaf i chwithau “trwy ba awdurdod yr wyf yn gwneuthur y pethau hyn.”</verse>
			<verse number="25">Bedydd Ioan, o ba le yr oedd? Ai o’r nef, neu o ddynion? A hwy a ymresymmasant yn eu plith eu hunain, gan ddywedyd, Os dywedwn, “O’r nef,” dywaid Efe wrthym, Paham, gan hyny, na chredasoch ef?</verse>
			<verse number="26">ac os dywedwn, “O ddynion,” y mae arnom ofn y bobl, canys pawb a gymmerant Ioan megis prophwyd.</verse>
			<verse number="27">A chan atteb i’r Iesu, dywedasant, Nis gwyddom. Wrthynt hwy y dywedodd Efe hefyd, Nid wyf Finnau chwaith yn dywedyd wrthych “Trwy ba awdurdod yr wyf yn gwneuthur y pethau hyn.”</verse>
			<verse number="28">Ond pa beth yw eich barn chwi? Yr oedd gŵr a chanddo ddau fab. Ac wedi dyfod at y cyntaf, dywedodd, Fy mab, dos,</verse>
			<verse number="29">gweithia heddyw yn y winllan: ac efe, gan atteb, a ddywedodd, Nid ewyllysiaf, ond gwedi’n wedi edifarhau o hono, yr aeth.</verse>
			<verse number="30">Ac wedi dyfod at yr ail, dywedodd yr un modd; ac efe, gan atteb, a ddywedodd, Myfi a af, arglwydd; ac nid aeth.</verse>
			<verse number="31">Pa un o’r ddau a wnaeth ewyllys y tad? Dywedasant, Y cyntaf. Dywedodd yr Iesu wrthynt, Yn wir y dywedaf wrthych, Y treth-gymmerwyr a’r putteiniaid a ant o’ch blaen chwi i mewn i deyrnas Dduw:</verse>
			<verse number="32">canys attoch y daeth Ioan gyda chrefydd cyfiawnder, ac ni chredasoch ef; ond y treth-gymmerwyr a’r putteiniaid a’i credasant ef; a chwychwi, wedi gweled, nid edifarhasoch ar ol hyny fel y credech ef.</verse>
			<verse number="33">Clywch ddammeg arall. Yr oedd dyn o berchen tŷ, yr hwn a blannodd winllan; a chae a osododd efe yn ei chylch; a chloddiodd ynddi win-wryf: ac adeiladodd dŵr; a gosododd hi i lafurwyr; ac aeth i wlad ddieithr.</verse>
			<verse number="34">A phan nesaodd amser ffrwythau, danfonodd ei weision at y llafurwyr i dderbyn ei ffrwythau hi.</verse>
			<verse number="35">A’r llafurwyr, wedi dal ei weision, un a gurasant, ac arall a laddasant, ac arall a labyddiasant.</verse>
			<verse number="36">Trachefn y danfonodd weision eraill, fwy na’r rhai cyntaf; a gwnaethant iddynt yn yr un modd.</verse>
			<verse number="37">A chwedi’n y danfonodd attynt ei fab, gan ddywedyd, Parchant fy mab.</verse>
			<verse number="38">Ond y llafurwyr, wedi gweled y mab, a ddywedasant yn eu plith eu hunain, Hwn yw’r etifedd; deuwch; lladdwn ef; a chymmerwn ei etifeddiaeth.</verse>
			<verse number="39">Ac wedi ei ddal ef, bwriasant ef allan o’r winllan, a lladdasant ef.</verse>
			<verse number="40">Gan hyny, pan ddêl arglwydd y winllan, pa beth a wna efe i’r llafurwyr hyny?</verse>
			<verse number="41">Dywedasant Wrtho, Y drygddynion â drygfyd y difetha hwynt; a’r winllan a esyd efe i lafurwyr eraill, y rhai a dalant iddo y ffrwythau yn eu hamser.</verse>
			<verse number="42">Dywedodd yr Iesu wrthynt, oni fu i chwi erioed ddarllen yn yr Ysgrythyrau, “Y maen a wrthododd yr adeiladwyr, Hwn a aeth yn ben i’r gongl; Oddiwrth yr Arglwydd y bu hyn, Ac y mae yn rhyfeddol yn ein golwg.”</verse>
			<verse number="43">Am hyny dywedaf wrthych, Oddi arnoch y dygir teyrnas Dduw, a rhoddir hi i genedl yn dwyn ei ffrwythau hi.</verse>
			<verse number="44">A’r hwn a syrthio ar y “maen” hwn, a ddryllir; ac ar yr hwn y syrthio, mâl efe ef yn chwilfriw.</verse>
			<verse number="45">Ac wedi clywed o’r archoffeiriaid a’r Pharisheaid y damhegion hyn, gwybuant mai am danynt hwy y dywedasai Efe;</verse>
			<verse number="46">ac wrth geisio o honynt Ei ddala Ef, ofnasant y torfeydd gan mai yn brophwyd y cymmerent Ef.</verse>
		</chapter>
		<chapter number="22">
			<verse number="1">A chan atteb, yr Iesu a lefarodd etto wrthynt mewn damhegion,</verse>
			<verse number="2">gan ddywedyd, Cyffelyb yw teyrnas nefoedd i frenhin a wnaeth briodaswledd i’w fab;</verse>
			<verse number="3">ac a ddanfonodd ei weision i alw y rhai a wahoddasid i’r briodas, ac nid ewyllysient ddyfod.</verse>
			<verse number="4">Trachefn y danfonodd efe weision eraill, gan ddywedyd, Dywedwch wrth y rhai a wahoddwyd, Wele, fy nghiniaw a barottoais; fy ychen a’m pasgedigion sydd wedi eu lladd, a phob peth yn barod: deuwch i’r briodaswledd.</verse>
			<verse number="5">A hwy yn ddiystyr ganddynt, a aethant ymaith; un i’w faes ei hun, ac arall i’w fasnach;</verse>
			<verse number="6">a’r lleill, wedi dala ei weision, a’u sarasant ac a’u lladdasant.</verse>
			<verse number="7">A’r brenhin a lidiodd; ac wedi danfon ei luoedd, dinystriodd y lleiddiaid hyny, ac eu dinas a losgodd efe.</verse>
			<verse number="8">Yna y dywedodd wrth ei weision, Y briodaswledd yn wir sydd barod; ond y rhai a wahoddasid nid oeddynt deilwng.</verse>
			<verse number="9">Ewch, gan hyny, i’r croes-ffyrdd; a chynnifer ag a gaffoch, gwahoddwch hwynt i’r briodaswledd.</verse>
			<verse number="10">Ac wedi myned allan o’r gweision hyny i’r ffyrdd, casglasant ynghyd gynnifer oll ag a gawsant, drwg a da; a llanwyd y briodaswledd o rai yn lled-orwedd wrth y ford.</verse>
			<verse number="11">Ac wedi dyfod i mewn o’r brenhin i weled y rhai yn eu lled-orwedd,</verse>
			<verse number="12">gwelodd yno ddyn heb ei wisgo â gwisg priodas; a dywedodd wrtho, Cyfaill, pa fodd y daethost i mewn yma heb fod ag am danat wisg priodas? ac yntau a aeth yn fud.</verse>
			<verse number="13">Yna y brenhin a ddywedodd wrth y gweinidogion, Wedi rhwymo ei draed ef a’ i ddwylaw, teflwch ef allan i’r tywyllwch mwyaf allanol: yno y bydd y wylofain a’r rhingcian dannedd:</verse>
			<verse number="14">canys llawer yw’ r galwedigion, ond ychydig y rhai a ddewiswyd.</verse>
			<verse number="15">Yna wedi myned o’r Pharisheaid, cynghor a gymmerasant, pa fodd y maglent Ef mewn ymadrodd;</verse>
			<verse number="16">a danfonasant Atto eu disgyblion ynghyda’r Herodianiaid, gan ddywedyd, Athraw, gwyddom mai gwir wyt, ac mai crefydd Dduw a ddysgi mewn gwirionedd, ac na waeth Genyt beth fo undyn; canys nid wyt yn edrych ar wyneb dynion.</verse>
			<verse number="17">Dywaid, gan hyny, wrthym pa beth yw Dy farn Di: Ai cyfreithlawn rhoddi teyrnged i Cesar, ai nad yw?</verse>
			<verse number="18">A chan wybod o’r Iesu eu drygioni, dywedodd, Paham y’m temtiwch, O ragrithwyr?</verse>
			<verse number="19">Dangoswch i mi fath y deyrnged.</verse>
			<verse number="20">A hwy a ddygasant Atto ddenar. A dywedodd wrthynt, Delw pwy yw hon, ac argraph pwy?</verse>
			<verse number="21">Dywedasant Wrtho, Eiddo Cesar. Yna y dywedodd wrthynt, Talwch, gan hyny, bethau Cesar i Cesar, a phethau Duw i Dduw.</verse>
			<verse number="22">Ac wedi clywed o honynt, rhyfeddu a wnaethant; a chan Ei adael Ef, aethant ymaith.</verse>
			<verse number="23">Y dydd hwnw daeth Atto Tsadwceaid, y rhai a ddywedant nad oes adgyfodiad,</verse>
			<verse number="24">a gofynasant Iddo, gan ddywedyd, Athraw, Mosheh a ddywedodd, Os bydd i neb farw heb iddo blant, gwnaed ei frawd ran cyfathrachwr i’w wraig ef, a chyfoded had i’w frawd.</verse>
			<verse number="25">Ac yr oedd gyda ni saith o frodyr; a’r cyntaf wedi priodi a fu farw, ac, heb fod ganddo had, adawodd ei wraig i’w frawd.</verse>
			<verse number="26">Felly hefyd yr ail, a’r trydydd, hyd y saith.</verse>
			<verse number="27">Ac ar ol y cwbl bu farw’r wraig.</verse>
			<verse number="28">Yn yr adgyfodiad, gan hyny, i bwy o’r saith y bydd hi yn wraig, canys yr oll a’i cawsant.</verse>
			<verse number="29">A chan atteb, yr Iesu a ddywedodd wrthynt, Cyfeiliorni yr ydych, gan fod heb wybod yr Ysgrythyrau na gallu Duw;</verse>
			<verse number="30">canys yn yr adgyfodiad ni phriodant, ac ni roddir hwynt i’w priodi, eithr fel angylion yn y nef y maent.</verse>
			<verse number="31">Ac am adgyfodiad y meirw, oni ddarllenasoch yr hyn a ddywedwyd wrthych gan Dduw, yn dywedyd,</verse>
			<verse number="32">“Myfi wyf Dduw Abraham, a Duw Itsaac, a Duw Iacob”? Nid yw Duw Dduw meirwon, eithr y rhai byw.</verse>
			<verse number="33">Ac wedi clywed o honynt, bu aruthr gan y torfeydd o herwydd Ei ddysgad.</verse>
			<verse number="34">A’r Pharisheaid, wedi clywed y gostegasai Efe y Tsadwceaid, a gynnullwyd ynghyd;</verse>
			<verse number="35">a gofynodd un o honynt,</verse>
			<verse number="36">cyfreithiwr, gan Ei demtio Ef, Athraw, pa un yw’r gorchymyn mawr yn y Gyfraith?</verse>
			<verse number="37">Ac Efe a ddywedodd wrtho, “Ceri yr Arglwydd dy Dduw â’th holl galon, ac â’th holl enaid, ac â’th holl feddwl:”</verse>
			<verse number="38">hwn yw’r gorchymyn mawr a’r cyntaf.</verse>
			<verse number="39">Ac yr ail sydd gyffelyb, sef hwn, “Ceri dy gymmydog fel ti dy hun.”</verse>
			<verse number="40">Ar y ddau orchymyn hyn y mae’r holl Gyfraitb yn sefyll, ac y Prophwydi hefyd.</verse>
			<verse number="41">Ac wedi ymgynnull ynghyd o’r Pharisheaid, gofynodd yr Iesu iddynt,</verse>
			<verse number="42">gan ddywedyd, Pa beth yw eich barn am Grist? Mab i bwy yw? Dywedasant Wrtho, Mab Dafydd.</verse>
			<verse number="43">Dywedodd wrthynt, Pa fodd, gan hyny, y mae Dafydd yn yr Yspryd yn Ei alw Ef yn Arglwydd, gan ddywedyd,</verse>
			<verse number="44">“Dywedodd Iehofa wrth fy Arglwydd, Eistedd ar Fy neheulaw Hyd oni osodwyf Dy elynion tan Dy draed.”</verse>
			<verse number="45">Os, gan hyny, Dafydd a’i geilw Ef yn Arglwydd, pa fodd mai Mab iddo yw? Ac ni allai neb atteb Iddo air; ac ni feiddiodd neb o’r dydd hwnw allan ofyn Iddo mwyach.</verse>
		</chapter>
		<chapter number="23">
			<verse number="1">Yna yr Iesu a lefarodd wrth y torfeydd a’i ddisgyblion,</verse>
			<verse number="2">gan ddywedyd, Ynghadair Mosheh yr eistedd yr ysgrifenyddion a’r Pharisheaid:</verse>
			<verse number="3">yr oll, gan hyny, cymmaint ag a ddywedant wrthych, gwnewch a chadwch; ond yn ol eu gweithredoedd na wnewch, canys dywedant ac ni wnant.</verse>
			<verse number="4">A rhwymant feichiau trymion ac anhawdd eu dwyn, a rhoddant hwynt ar ysgwyddau dynion; a hwy eu hunain, â’u bys nid ewyllysiant eu syflyd hwy.</verse>
			<verse number="5">A’u holl weithredoedd a wnant er mwyn eu gweled gan ddynion, canys lledanant eu phylacterau,</verse>
			<verse number="6">ac helaethant eu godreon, a charant y lle uchaf mewn gwleddoedd, a’r prif-gadeiriau yn y sunagogau,</verse>
			<verse number="7">a’r cyfarchiadau yn y marchnadau, a’u galw gan ddynion Rabbi.</verse>
			<verse number="8">Ond chwychwi, na’ch galwer Rabbi, canys un yw eich Athraw chwi; a’r oll o honoch chwi, brodyr ydych.</verse>
			<verse number="9">Ac yn dad i chwi na elwch neb ar y ddaear, canys un yw eich Tad, yr Hwn sydd yn y nefoedd.</verse>
			<verse number="10">Ac na’ch galwer yn feistriaid, canys un yw eich Meistr, sef Crist;</verse>
			<verse number="11">a’r mwyaf o honoch fydd eich gweinidog;</verse>
			<verse number="12">a’r hwn a ddyrchafo ei hun, a ostyngir; ac yr hwn a ostyngo ei hun, a ddyrchefir.</verse>
			<verse number="13">A gwae chwi, ysgrifenyddion a Pharisheaid, ragrithwyr, canys cau teyrnas nefoedd yr ydych o flaen dynion; canys chwychwi nid ydych yn myned i mewn, a’r rhai y sydd yn myned i mewn, ni adewch iddynt fyned i mewn.</verse>
			<verse number="15">Gwae chwi, ysgrifenyddion a Pharisheaid, ragrithwyr, canys myned o amgylch y môr a’r tir yr ydych i wneuthur un proselyt; ac wedi ei wneuthur, ei wneud ef yr ydych yn fab Gehenna ddwy waith fwy na chwi eich hunain.</verse>
			<verse number="16">Gwae chwi, dywysogion deillion, y rhai sy’n dywedyd, Pwy bynnag a dyngo myn y deml, nid yw ddim; ond pwy bynnag a dyngo myn aur y deml, dyledwr yw.</verse>
			<verse number="17">Ynfydion a deillion; canys pa un sydd fwyaf, yr aur neu’r deml a sancteiddiodd yr aur?</verse>
			<verse number="18">Ac pwy bynnag a dyngo myn yr allor, nid yw ddim; ond pwy bynnag a dyngo myn y rhodd y sydd arni, dyledwr yw.</verse>
			<verse number="19">Deillion, canys pa un fwyaf, y rhodd neu’r allor y sy’n sancteiddio’r rhodd?</verse>
			<verse number="20">Yr hwn, gan hyny, a dyngodd myn yr allor, tyngu y mae myn hi a myn yr oll y sydd arni;</verse>
			<verse number="21">ac yr hwn a dyngodd myn y deml, tyngu y mae myn hi a myn yr Hwn sy’n preswylio ynddi;</verse>
			<verse number="22">a’r hwn a dyngodd myn y nef, tyngu y mae myn gorseddfaingc Duw a myn yr Hwn sy’n eistedd arni.</verse>
			<verse number="23">Gwae chwi, ysgrifenyddion a Pharisheaid, ragrithwyr, canys degymmwch y mintys a’r anis a’r cwmin, a gadawsoch heibio y pethau trymmach o’r Gyfraith, barn a thrugaredd a ffydd: y rhai hyn yr oedd rhaid eu gwneuthur, a pheidio a gadael heibio y rhai hyny.</verse>
			<verse number="24">Tywysogion deillion, y rhai sy’n hidlo’r gwybedyn, a’r camel a lyngcwch.</verse>
			<verse number="25">Gwae chwi, ysgrifenyddion a Pharisheaid, ragrithwyr, canys glanhau yr ydych y tu allan i’r cwppan a’r ddysgl, ac o’r tu mewn llawn ydynt o reibusrwydd ac anghymmedroldeb.</verse>
			<verse number="26">Pharishead dall, glanha yn gyntaf yr hyn sydd oddifewn i’r cwppan ac i’r ddysgl, fel yr elo y tu allan hefyd o hono yn lân.</verse>
			<verse number="27">Gwae chwi, ysgrifenyddion a Pharisheaid, ragrithwyr, canys tebyg ydych i feddau wedi eu gwynnu, y rhai oddiallan yn wir a edrychant yn dêg; ond oddimewn, llawn ydynt o esgyrn y meirw a phob aflendid.</verse>
			<verse number="28">Felly chwithau hefyd oddiallan, yn wir, a edrychwch i ddynion yn gyfiawnion; ond oddimewn, gorlawn ydych o ragrith ac anghyfraith.</verse>
			<verse number="29">Gwae chwi, ysgrifenyddion a Pharisheaid, ragrithwyr, canys adeiledwch feddau’r prophwydi, ac addurnwch feddgorau’r cyfiawnion,</verse>
			<verse number="30">a dywedwch, Pe buasem yn nyddiau ein tadau, ni fuasem gyfranogion â hwynt yngwaed y prophwydi.</verse>
			<verse number="31">Felly y tystiolaethwch i’ch hunain, mai meibion ydych i’r rhai a laddasant y prophwydi.</verse>
			<verse number="32">A bydded i chwi gyflawni mesur eich tadau.</verse>
			<verse number="33">Seirph, hiliogaeth gwiberod, pa fodd y diengech rhag barn Gehenna.</verse>
			<verse number="34">Am hyn, wele, Myfi wyf yn danfon attoch brophwydi a doethion ac ysgrifenyddion: rhai o honynt a leddwch ac a groeshoeliwch; a rhai o honynt a ffrewyllwch yn eich sunagogau,</verse>
			<verse number="35">ac a erlidiwch o ddinas i ddinas, fel y delo arnoch yr holl waed cyfiawn a dywalltwyd ar y ddaear, o waed Abel gyfiawn hyd waed Zacharias fab Barachias, yr hwn a laddasoch rhwng y cyssegr a’r allor.</verse>
			<verse number="36">Yn wir y dywedaf wrthych, Daw y pethau hyn oll ar y genhedlaeth hon.</verse>
			<verse number="37">Ierwshalem, Ierwshalem, yr hon wyt yn lladd y prophwydi, Ac yn llabyddio y rhai a ddanfonwyd attat, Pa sawl gwaith y mynnais gasglu ynghyd dy blant, Yn y modd y cyd-gasgl giar ei chywion dan ei hadenydd, ac ni fynnech! Wele, gadewir i chwi eich tŷ yn anghyfannedd, canys dywedaf wrthych, Myfi ni welwch ddim o hyn allan, nes dweyd o honoch, Bendigedig yw ’r Hwn sy’n dyfod yn enw’r Arglwydd.</verse>
		</chapter>
		<chapter number="24">
			<verse number="1">Ac wedi myned o’r Iesu allan o’r deml, ar Ei ffordd yr oedd, a daeth Ei ddisgyblion i ddangos Iddo adeiladau y deml.</verse>
			<verse number="2">Ac Efe, gan atteb, a ddywedodd wrthynt, Oni welwch yr holl bethau hyn? Yn wir y dywedaf wrthych, Ni adewir yma, er dim, garreg ar garreg yr hon ni ddattodir.</verse>
			<verse number="3">Ac wrth eistedd o Hono ar fynydd yr Olewydd, daeth Ei ddisgyblion Atto o’r neilldu, gan ddywedyd, Dywaid wrthym, pa bryd y mae’r pethau hyn i fod, a pha beth fydd arwydd Dy ddyfodiad ac o ddiwedd y byd.</verse>
			<verse number="4">A chan atteb, yr Iesu a ddywedodd wrthynt,</verse>
			<verse number="5">Edrychwch na fo i neb eich dwyn chwi ar gyfeiliorn, canys llawer a ddeuant yn Fy enw, gan ddywedyd, Myfi wyf y Crist; a llawer a ddygant hwy ar gyfeiliorn.</verse>
			<verse number="6">Ac yr ydych ar fedr clywed am ryfeloedd, a son am ryfeloedd. Edrychwch na chyffroer chwi, canys rhaid iddynt ddigwydd; ond nid etto y mae’r diwedd;</verse>
			<verse number="7">cyfyd cenedl yn erbyn cenedl, a theyrnas yn erbyn teyrnas; a bydd newynau a daeargrynfaau mewn mannau.</verse>
			<verse number="8">Yr holl bethau hyn ydynt ddechreuad gwewyr.</verse>
			<verse number="9">Yna y traddodant chwi i orthrymder,</verse>
			<verse number="10">a lladdant chwi, ac y byddwch yn gâs gan yr holl Genhedloedd o achos Fy enw.</verse>
			<verse number="11">Ac yna y tramgwyddir llawer, ac y naill y llall a draddodant, ac y casant y naill y llall. A llawer o au-brophwydi a gyfodant, ac a ddygant lawer ar gyfeiliorn;</verse>
			<verse number="12">ac o herwydd amlhau o anghyfraith, yr oera cariad y rhan fwyaf;</verse>
			<verse number="13">ond yr hwn a barhao hyd y diwedd, hwnw fydd gadwedig.</verse>
			<verse number="14">A phregethir yr efengyl hon am y deyrnas yn yr holl fyd, yn dystiolaeth i’r holl Genhedloedd: ac yna y daw y diwedd.</verse>
			<verse number="15">Gan hyny, pan weloch y ffieidd-dra anghyfaneddus, yr hwn a ddywedwyd trwy Ddaniel brophwyd, yn sefyll yn y lle sanctaidd,</verse>
			<verse number="16">(yr hwn sy’n darllen, dealled,) yna y rhai yn Iwdea, ffoant i’r mynyddoedd;</verse>
			<verse number="17">a’r hwn ar ben y tŷ, na ddisgyned i gymmeryd y pethau o’i dŷ,</verse>
			<verse number="18">a’r hwn yn y maes, na ddychweled yn ei ol i gymmeryd ei gochl.</verse>
			<verse number="19">A gwae y rhai a chanddynt yn y groth, a’r rhai yn rhoi bronnau yn y dyddiau hyny.</verse>
			<verse number="20">A gweddïwch na byddo eich ffoedigaeth y gauaf nac ar Sabbath,</verse>
			<verse number="21">canys bydd, yr amser hwnw, orthrymder mawr, y fath na ddigwyddodd o ddechreu’r byd hyd yn awr, ac na fydd ddim o gwbl.</verse>
			<verse number="22">Ac oni bai byrhau’r dyddiau hyny, ni fyddai gadwedig un cnawd oll; ond o achos yr etholedigion byrheir y dyddiau hyny.</verse>
			<verse number="23">Yr amser hwnw, os wrthych y dywaid neb, Wele, llyma y Crist, neu Llyma, na chredwch;</verse>
			<verse number="24">canys cyfyd gau-Gristiau a gau-brophwydi; a rhoddant arwyddion mawrion a rhyfeddodau, fel ag i ddwyn ar gyfeiliorn, pe bai bosibl, hyd yn oed yr etholedigion.</verse>
			<verse number="25">Wele, rhag-ddywedais wrthych.</verse>
			<verse number="26">Os, gan hyny, dywedant wrthych, Wele, yn yr anialwch y mae, nac ewch allan; Wele, yn yr ystafelloedd, na chredwch;</verse>
			<verse number="27">canys fel y mae’r fellten yn dyfod allan o’ r dwyrain ac yn ymddangos hyd y gorllewin, felly y bydd dyfodiad Mab y Dyn.</verse>
			<verse number="28">Pa le bynnag y bo’r gelain, yno y cyd-gesglir yr adar rheibus.</verse>
			<verse number="29">Ac yn uniawn ar ol gorthrymder y dyddiau hyny, yr haul a dywyllir, a’r lleuad ni rydd ei goleuni, a’r ser a syrthiant o’r nef, a nerthoedd y nefoedd a ysgydwir.</verse>
			<verse number="30">Ac yna yr ymddengys arwydd Mab y Dyn yn y nef: ac yna y galara holl lwythau’r ddaear: a gwelant Fab y Dyn yn dyfod ar gymmylau’r nef gyda nerth a gogoniant mawr;</verse>
			<verse number="31">a denfyn Efe Ei angylion gydag udgorn mawr-leisiog, a chasglant ynghyd Ei etholedigion Ef o’r pedwar gwynt, o eithafoedd y nefoedd hyd eu heithafoedd.</verse>
			<verse number="32">Ac oddiwrth y ffigysbren dysgwch ei ddammeg. Pan yw ei gangen yn awr yn dyner, ac ei ddail a fwrw efe allan,</verse>
			<verse number="33">gwyddoch mai agos yw’r haf: felly chwithau hefyd, pan weloch yr holl bethau hyn, gwybyddwch mai agos yw Efe, wrth y drysau.</verse>
			<verse number="34">Yn wir y dywedaf wrthych, Nid aiff y genhedlaeth hon ddim heibio nes i’r holl bethau hyn ddigwydd.</verse>
			<verse number="35">Y nef a’r ddaear a ant heibio, ond fy ngeiriau nid ant heibio ddim.</verse>
			<verse number="36">Ond am y dydd hwnw, a’r awr, nid oes neb a ŵyr, nac angylion y nefoedd, nac y Mab, neb oddieithr Y Tad yn unig.</verse>
			<verse number="37">Ac fel yr oedd dyddiau Noe, felly y bydd dyfodiad Mab y Dyn;</verse>
			<verse number="38">canys yn yr un modd ag yr oeddynt yn y dyddiau hyny, y rhai cyn y diluw, yn bwytta ac yn yfed, yn priodi ac yn rhoi i briodi, hyd y dydd yr aeth Noe i mewn i’r arch,</verse>
			<verse number="39">ac ni wybuant nes y daeth y diluw ac y cymmerth hwynt oll; felly y bydd dyfodiad Mab y Dyn.</verse>
			<verse number="40">Yr amser hwnw dau fydd yn y maes, un a gymmerir, a’r llall a adewir;</verse>
			<verse number="41">dwy fydd yn malu â’r felin, un a gymmerir, a’r llall a adewir.</verse>
			<verse number="42">Gwyliwch, gan hyny, gan na wyddoch pa awr y mae eich Arglwydd yn dyfod.</verse>
			<verse number="43">A hyn gwybyddwch, pe gwybuasai gŵr y tŷ ym mha wyliedwriaeth y byddai’r lleidr yn dyfod, gwyliasai, ac ni adawsai gloddio ei dŷ trwodd.</verse>
			<verse number="44">Am hyny, chwithau hefyd, byddwch barod; canys yr awr na thybiwch y mae Mab y Dyn yn dyfod.</verse>
			<verse number="45">Pwy, ynte, yw’r gwas ffyddlon a doeth, yr hwn a osododd ei arglwydd ar ei deulu, i roddi iddynt eu bwyd yn ei bryd?</verse>
			<verse number="46">Gwyn ei fyd y gwas hwnw yr hwn, wedi dyfod o’i arglwydd, a gaiff efe yn gwneuthur felly.</verse>
			<verse number="47">Yn wir y dywedaf wrthych, Ar ei holl eiddo y gesyd efe ef.</verse>
			<verse number="48">Ond os dywaid y gwas drwg accw yn ei galon, Oedi y mae fy arglwydd,</verse>
			<verse number="49">a dechreu curo ei gydweision, a bwytta ac yfed gyda’r meddwon,</verse>
			<verse number="50">daw arglwydd y gwas hwnw ar ddydd nad yw efe yn disgwyl,</verse>
			<verse number="51">ac ar awr na ŵyr efe; a gwahana efe ef, a’i ran ef a esyd efe gyda’r rhagrithwyr, yno y bydd y wylofain a’r rhingcian dannedd.</verse>
		</chapter>
		<chapter number="25">
			<verse number="1">Yr amser hwnw tebyg fydd teyrnas nefoedd i ddeg o forwynion, y rhai, wedi cymeryd eu llusernau, a aethant allan i gyfarfod â’r priodas-fab;</verse>
			<verse number="2">a phump o honynt oeddynt ynfyd,</verse>
			<verse number="3">a phump yn gall, canys y rhai ynfyd, wedi cymmeryd eu llusernau, ni chymmerasant gyda hwynt olew;</verse>
			<verse number="4">ond y rhai call a gymmerasant olew yn eu llestri ynghyda’u llusernau.</verse>
			<verse number="5">Ac wrth oedi o’r priod-fab, hepiasant oll, a hunasant.</verse>
			<verse number="6">Ac ar hanner nos, gwaedd fu, Wele y priodas-fab; deuwch allan i gyfarfod ag ef.</verse>
			<verse number="7">Yna y cyfododd yr holl forwynion hyny, a thrwsiasant eu llusernau;</verse>
			<verse number="8">a’r rhai ynfyd a ddywedasant wrth y rhai call, Rhoddwch i ni o’ch olew chwi, canys y mae ein llusernau yn diffoddi.</verse>
			<verse number="9">Ac attebodd y rhai call, gan ddywedyd, Nid felly, rhag ysgatfydd na byddo digon i ni ac i chwi; ewch yn hytrach at y rhai sydd yn gwerthu, a phrynwch i chwi eich hunain.</verse>
			<verse number="10">A thra’r oeddynt yn myned ymaith i brynu, daeth y priodas-fab; ac y rhai parod a aethant i mewn gydag ef i’r briodaswledd, a chauwyd y drws.</verse>
			<verse number="11">Ac wedi hyny dyfod y mae y morwynion eraill hefyd, gan ddywedyd, Arglwydd, Arglwydd, agor i ni.</verse>
			<verse number="12">Ac efe, gan atteb, a ddywedodd, Yn wir y dywedaf wrthych, nid adwaen chwi.</verse>
			<verse number="13">Gwyliwch, gan hyny, gan na wyddoch na’r dydd na’r awr.</verse>
			<verse number="14">Canys yn y modd y bu i ŵr yn myned i wlad ddieithr, alw ei weision ef a thraddodi iddynt ei dda:</verse>
			<verse number="15">ac i un y rhoddodd bum talent, ac i arall ddwy, ac i arall un, i bob un yn ol ei allu ei hun; ac aeth i wlad ddieithr.</verse>
			<verse number="16">Yn uniawn yr aeth yr hwn a dderbyniasai’r bum talent, a marchnataodd â hwynt, a gwnaeth bum talent eraill.</verse>
			<verse number="17">Yn yr un modd hefyd yr hwn a dderbyniasai y ddwy, a wnaeth ddwy eraill.</verse>
			<verse number="18">Ond yr hwn a dderbyniasai yr un, wedi myned ymaith, a gloddiodd yn y ddaear, ac a guddiodd arian ei arglwydd.</verse>
			<verse number="19">Ac wedi amser maith, dyfod y mae arglwydd y gweision hyny, ac yn cymmeryd cyfrif â hwynt.</verse>
			<verse number="20">Ac wedi dyfod atto o’r hwn a dderbyniasai y bum talent, dug atto bum talent eraill, gan ddywedyd, Arglwydd, pum talent a draddodaist i mi; wele, pum talent eraill a ynnillais.</verse>
			<verse number="21">Dywedodd ei arglwydd wrtho, Da, was da a ffyddlon; ar ychydig y buost ffyddlon, ar lawer y’th osodaf di; dos i mewn i lawenydd dy arglwydd.</verse>
			<verse number="22">Ac wedi dyfod atto o’r hwn a dderbyniasai y ddwy dalent, dywedodd, Arglwydd, dwy dalent a draddodaist i mi: wele, dwy dalent eraill a ynnillais.</verse>
			<verse number="23">Dywedodd ei arglwydd wrtho, Da, was da a ffyddlon; ar ychydig y buost ffyddlon, ar lawer y’th osodaf di; dos i mewn i lawenydd dy arglwydd.</verse>
			<verse number="24">Ac wedi dyfod atto hefyd o’r hwn a dderbyniasai yr un dalent, dywedodd, Arglwydd, adwaenwn di mai gŵr caled wyt, yn medi lle ni heuaist, ac yn casglu lle ni wasgeraist;</verse>
			<verse number="25">a chan ofni yr aethum a chuddiais dy dalent yn y ddaear; wele, y mae i ti dy eiddot.</verse>
			<verse number="26">A chan atteb, ei arglwydd a ddywedodd wrtho, Was drwg a diog, gwyddit fy mod yn medi lle ni heuais, ac yn casglu lle ni wasgerais;</verse>
			<verse number="27">dylesit, gan hyny, roddi fy arian at yr arianwyr, ac ar fy nyfodiad myfi a gawswn yr eiddof gyda llôg.</verse>
			<verse number="28">Cymmerwch, gan hyny, y dalent oddi arno, a rhoddwch i’r hwn sydd a chanddo y ddeg talent;</verse>
			<verse number="29">canys i bob un y sydd a chanddo, y rhoddir ac y bydd gorlawnder; ac oddiar yr hwn nad oes ganddo, hyd yn oed yr hyn sydd ganddo a gymmerir oddi arno.</verse>
			<verse number="30">A’r gwas anfuddiol bwriwch allan i’r tywyllwch mwyaf allanol, yno y bydd y wylofain a’r rhingcian dannedd.</verse>
			<verse number="31">Ond pan ddelo Mab y Dyn yn Ei ogoniant, a’r holl angylion gydag Ef, yna yr eistedd ar orseddfaingc Ei ogoniant;</verse>
			<verse number="32">a chyd-gesglir ger Ei fron Ef yr holl genhedloedd, a didola Efe hwynt oddi wrth eu gilydd, fel y mae’r bugail yn didoli’r defaid oddi wrth y geifr;</verse>
			<verse number="33">ac y gesyd y defaid ar Ei ddeheulaw, ac y geifr ar yr aswy.</verse>
			<verse number="34">Yna y dywaid y Brenhin wrth y rhai ar Ei ddeheulaw, Deuwch, fendigedigion Fy Nhad, etifeddwch y deyrnas a barottowyd i chwi er seiliad y byd;</verse>
			<verse number="35">canys chwant bwyd oedd Arnaf a rhoddasoch i Mi i fwytta; syched oedd Arnaf, a diodasoch Fi;</verse>
			<verse number="36">dieithr oeddwn, a dygasoch Fi i mewn; noeth, a dilladasoch Fi; claf oeddwn, ac ymwelsoch â Mi; yngharchar yr oeddwn, a daethoch Attaf.</verse>
			<verse number="37">Yna yr ettyb y cyfiawnion Iddo, gan ddywedyd, Arglwydd, pa bryd y’th welsom Di â chwant bwyd Arnat, ac y’ th borthasom;</verse>
			<verse number="38">neu â syched Arnat, ac y’ th ddiodasom; a pha bryd y’th welsom Di yn ddieithr, ac y’ th ddygasom i mewn; neu yn noeth, ac y’ th ddilladasom;</verse>
			<verse number="39">a pha bryd y’th welsom Di yn glaf, neu yngharchar, ac y daethom Attat?</verse>
			<verse number="40">A chan atteb, y Brenhin a ddywaid wrthynt, Yn wir y dywedaf wrthych, Cymmaint ag y’i gwnaethoch i un o’r rhai hyn, Fy mrodyr lleiaf, i Myfi y’i gwnaethoch.</verse>
			<verse number="41">Yna y dywaid Efe hefyd wrth y rhai ar yr aswy, Ewch oddi Wrthyf, felldigedigion, i’r tân tragywyddol, yr hwn a barottowyd i ddiafol ac i’w angylion;</verse>
			<verse number="42">canys chwant bwyd oedd Arnaf, ac ni roisoch i Mi i fwytta: syched oedd Arnaf, ac ni ddiodasoch Fi;</verse>
			<verse number="43">dieithr oeddwn, ac ni ddygasoch Fi i mewn; yn noeth, ac ni ddilladasoch Fi; yn glaf ac yngharchar, ac nid ymwelsoch â Mi.</verse>
			<verse number="44">Yna yr attebant hwythau hefyd, gan ddywedyd, Arglwydd, pa bryd y’th welsom Di â chwant bwyd Arnat, neu â syched Arnat, neu yn ddieithr, neu yn noeth, neu yngharchar, ac na weiniasom i Ti?</verse>
			<verse number="45">Yna yr ettyb Efe iddynt, Yn wir y dywedaf wrthych, Cymmaint ac nis gwnaethoch i un o’r rhai lleiaf hyn, i Mi nis gwnaethoch mo’no.</verse>
			<verse number="46">Ac ymaith yr aiff y rhai hyn i gospedigaeth dragywyddol, ond y cyfiawnion i fywyd tragywyddol.</verse>
		</chapter>
		<chapter number="26">
			<verse number="1">A bu pan orphenodd yr Iesu yr holl eiriau hyn, y dywedodd wrth Ei ddisgyblion,</verse>
			<verse number="2">Gwyddoch mai gwedi deuddydd y Pasg a ddigwydd, a Mab y Dyn a draddodir i’w groes-hoelio.</verse>
			<verse number="3">Yna y casglwyd ynghyd yr archoffeiriaid ac henuriaid y bobl, i lys yr archoffeiriad, yr hwn a elwid Caiaphas,</verse>
			<verse number="4">a chydymgynghorasant fel y dalient yr Iesu trwy ddichell, ac y lladdent Ef;</verse>
			<verse number="5">a dywedasant, Nid ar yr wyl, rhag i gynnwrf gymmeryd lle ymhlith y bobl.</verse>
			<verse number="6">A phan yr oedd yr Iesu yn Bethania, yn nhŷ Shimon y gwahan-glwyfus,</verse>
			<verse number="7">daeth Atto wraig a chanddi flwch alabaster o ennaint tra gwerthfawr, ac y’i tywalltodd ar Ei ben Ef pan yn lled-orwedd wrth y ford.</verse>
			<verse number="8">Ac wedi gweled hyn, y disgyblion a sorrasant, gan ddywedyd, I ba beth y bu’r golled hon?</verse>
			<verse number="9">Canys gallesid hyn gael ei werthu er llawer, a’i roddi i’r tlodion.</verse>
			<verse number="10">A chan wybod o’r Iesu, dywedodd wrthynt, Paham mai blinder a berwch i’r wraig? Canys gwaith da a wnaeth hi Arnaf;</verse>
			<verse number="11">canys peunydd y mae genych y tlodion gyda chwi; ond Myfi, nid beunydd yr wyf genych;</verse>
			<verse number="12">canys wrth dywallt o honi yr ennaint hwn ar Fy nghorph, er Fy mharottoi i’r bedd y gwnaeth hi hyny;</verse>
			<verse number="13">yn wir y dywedaf wrthych, Pa le bynnag y pregether yr efengyl hon yn yr holl fyd, mynegir hefyd yr hyn a wnaeth hi, er coffa am dani.</verse>
			<verse number="14">Yna wedi myned o un o’r deuddeg, yr hwn a elwid Iwdas Ishcariot, at yr archoffeiriaid, dywedodd,</verse>
			<verse number="15">Pa beth a ewyllysiwch ei roddi i mi, ac myfi a’i traddodaf Ef i chwi?</verse>
			<verse number="16">A hwy a osodasant iddo ddeg ar hugain o arian, ac o’r amser hwnw y ceisiai gyfleusdra i’w draddodi Ef.</verse>
			<verse number="17">Ac ar y dydd cyntaf o’r bara croyw daeth y disgyblion at yr Iesu, gan ddywedyd, Pa le yr ewyllysi barottoi o honom i Ti i fwytta’r Pasg?</verse>
			<verse number="18">Ac Efe a ddywedodd, Ewch i’r ddinas at y cyfryw un, a dywedwch wrtho, Yr Athraw a ddywaid, Fy amser sydd agos; yn dy dŷ di y cadwaf y Pasg ynghyd â’m disgyblion.</verse>
			<verse number="19">A gwnaeth y disgyblion fel yr ordeiniasai yr Iesu iddynt, a pharottoisant y Pasg.</verse>
			<verse number="20">A’r hwyr wedi digwydd, lled-orweddodd Efe wrth y ford ynghyd â’i ddeuddeg disgybl;</verse>
			<verse number="21">ac wrth fwytta o honynt, dywedodd, Yn wir y dywedaf wrthych, Un o honoch a’m traddoda I.</verse>
			<verse number="22">Ac wedi eu tristhau yn ddirfawr, dechreuasant ddweud Wrtho, pob un o honynt, Ai myfi yw, Arglwydd?</verse>
			<verse number="23">A chan atteb, dywedodd, Yr hwn a drochodd, ynghyda Mi, ei law yn y ddysgl, hwnw a’m traddoda I.</verse>
			<verse number="24">Mab y Dyn yn wir sy’n myned fel yr ysgrifenwyd am Dano; ond gwae’r dyn hwnw trwy’r hwn y mae Mab y Dyn yn cael Ei draddodi; da fuasai iddo pe nas ganesid y dyn hwnw.</verse>
			<verse number="25">A chan atteb, Iwdas, yr hwn oedd yn Ei draddodi Ef, a ddywedodd, Ai myfi yw efe, Rabbi?</verse>
			<verse number="26">Dywedodd Yntau wrtho, Ti a ddywedaist. Ac wrth fwytta o honynt, yr Iesu, wedi cymmeryd bara ac ei fendithio, a dorrodd ef; ac wedi ei roddi i’r disgyblion, dywedodd, Cymmerwch, bwyttewch: hwn yw Fy nghorph.</verse>
			<verse number="27">A chwedi cymmeryd cwppan a rhoddi diolch, rhoddodd ef iddynt, gan ddywedyd, Yfwch o hwn, bawb;</verse>
			<verse number="28">canys hwn yw fy ngwaed, sef yr hwn o’r cyfammod, yr hwn er llaweroedd sy’n cael ei dywallt allan er maddeuant pechodau.</verse>
			<verse number="29">A dywedaf wrthych, Nid yfaf ddim, o hyn allan, o ffrwyth hwn y winwydden, hyd y dydd hwnw pan yfwyf ef gyda chwi, yn newydd, yn nheyrnas Fy Nhad.</verse>
			<verse number="30">A chwedi canu hymn, aethant allan i fynydd yr Olewydd.</verse>
			<verse number="31">Yna y dywedodd yr Iesu wrthynt, Yr oll o honoch chwi a dramgwyddir Ynof yn y nos hon; canys ysgrifenwyd, “Tarawaf y bugail, a gwasgerir defaid y praidd.”</verse>
			<verse number="32">Ond ar ol adgyfodi o Honof, af o’ch blaen i Galilea.</verse>
			<verse number="33">A chan atteb, Petr a ddywedodd Wrtho, Os “yr oll a dramgwyddir Ynot,” myfi ni’m tramgwyddir byth.</verse>
			<verse number="34">Dywedodd yr Iesu wrtho, Yn wir y dywedaf wrthyt, Yn y nos hon, cyn i geiliog ganu, tair gwaith y gwedi Fi.</verse>
			<verse number="35">Dywedodd Petr Wrtho, Hyd yn oed os ynghyda Thi y bo rhaid i mi farw, Tydi ni wadaf ddim. Yn yr un modd yr holl ddisgyblion hefyd a ddywedasant.</verse>
			<verse number="36">Yna y daeth yr Iesu gyda hwynt i fan a elwir Gethshemane, a dywedodd wrth Ei ddisgyblion, Eisteddwch yma, nes i Mi, wedi myned accw, weddïo.</verse>
			<verse number="37">Ac wedi cymmeryd Atto Petr a dau fab Zebedëus, dechreuodd dristhau ac ymofidio.</verse>
			<verse number="38">Yna y dywedodd wrthynt, Trist tros ben yw Fy enaid, hyd angau: arhoswch yma, a gwyliwch gyda Mi.</verse>
			<verse number="39">Ac wedi myned ymlaen rhyw ychydig, syrthiodd ar Ei wyneb, gan weddïo, a dywedyd, Y Tad mau Fi, os bosibl yw, aed heibio oddi Wrthyf y cwppan hwn! Er hyny, nid fel yr wyf Fi yn ewyllysio, eithr fel yr wyt Ti.</verse>
			<verse number="40">A dyfod y mae Efe at y disgyblion ac yn eu cael yn cysgu, a dywedodd wrth Petr, Felly; oni ellych, am un awr, wylied gyda Mi?</verse>
			<verse number="41">Gwyliwch a gweddïwch nad eloch i brofedigaeth. Yr yspryd yn wir sydd barod, ond y cnawd sydd wan.</verse>
			<verse number="42">Trachefn, wedi myned oddi wrthynt yr ail waith, gweddïodd, gan ddywedyd, Y Tad mau Fi, os na all hwn fyned heibio oddieithr ei yfed o Honof, gwneler Dy ewyllys.</verse>
			<verse number="43">Ac wedi dyfod etto, cafodd hwynt yn cysgu, canys yr oedd eu llygaid wedi trymhau.</verse>
			<verse number="44">A chan eu gadael hwynt etto, wedi myned oddi wrthynt, gweddïodd y drydedd waith, ac yr un geiriau a ddywedodd etto.</verse>
			<verse number="45">Yna dyfod y mae at y disgyblion, a dywedodd wrthynt, Cysgwch bellach, a gorphwyswch; Wele, nesaodd yr awr, a Mab y Dyn sy’n cael Ei draddodi i ddwylaw pechaduriaid.</verse>
			<verse number="46">Codwch, awn; wele, nesaodd yr hwn sydd yn Fy nhraddodi.</verse>
			<verse number="47">Ac Efe etto yn llefaru, wele, Iwdas, un o’r deuddeg, a ddaeth; ac ynghydag ef, dyrfa fawr â chleddyfau a ffyn, oddi wrth yr archoffeiriaid a henuriaid y bobl.</verse>
			<verse number="48">A’r hwn a oedd yn Ei draddodi Ef a roisai iddynt arwydd, gan ddywedyd, Yr hwn a gusanwyf, hwnw yw Efe: deliwch Ef.</verse>
			<verse number="49">Ac yn uniawn y daeth at yr Iesu, a dywedodd, Henffych well, Rabbi! a chusanodd Ef.</verse>
			<verse number="50">A’r Iesu a ddywedodd wrtho, Y cyfaill, am yr hyn yr wyt yma. Yna wedi dyfod Atto rhoisant eu dwylaw ar yr Iesu, a daliasant Ef.</verse>
			<verse number="51">Ac wele, un o’r rhai gyda’r Iesu wedi estyn ei law a dynnodd ei gleddyf; ac wedi tarawo gwas yr archoffeiriad, dorrodd ymaith ei glust ef.</verse>
			<verse number="52">Yna y dywedodd yr Iesu wrtho, Dychwel dy gleddyf di i’w le, canys pawb o’r a gymmerant gleddyf, â chleddyf y difethir hwynt.</verse>
			<verse number="53">A feddyli di na allaf ddeisyf ar Fy Nhad, a rhydd Efe wrthyf yn y fan fwy na deuddeg lleng o angylion?</verse>
			<verse number="54">Pa fodd, wrth hyny, y cyflawnid yr Ysgrythyrau mai fel hyn y mae rhaid digwydd?</verse>
			<verse number="55">Yn yr awr honno y dywedodd yr Iesu wrth y torfeydd, Fel yn erbyn lleidr y daethoch allan â chleddyfau a ffyn i’m dal I. Peunydd yn y deml yr eisteddwn yn dysgu, ac ni’m daliasoch.</verse>
			<verse number="56">Ond hyn oll a wnaethpwyd, fel y cyflawnid Ysgrythyrau’r Prophwydi. Yna y disgyblion oll, gan Ei adael, a ffoisant.</verse>
			<verse number="57">A’r rhai a ddaliasant yr Iesu a’ i dygasant Ef ymaith at Caiaphas yr archoffeiriad, lle yr oedd yr ysgrifenyddion a’r henuriaid wedi ymgasglu ynghyd.</verse>
			<verse number="58">A Phetr a’i canlynodd Ef, o hirbell, hyd at lys yr archoffeiriad, ac wedi myned i mewn, eisteddodd gyda’r gweinidogion i weled y diwedd.</verse>
			<verse number="59">A’r archoffeiriaid a’r Cynghor oll a geisient au-dystiolaeth yn erbyn yr Iesu, fel y rhoddent Ef i farwolaeth;</verse>
			<verse number="60">ac ni chawsant, er dyfod attynt o lawer o au-dystion.</verse>
			<verse number="61">Ond o’r diwedd, wedi dyfod o ddau attynt, dywedasant, Hwn a ddywedodd, Gallaf ddinystrio teml Dduw, ac mewn tri diwrnod ei hadeiladu hi.</verse>
			<verse number="62">Ac wedi cyfodi, yr archoffeiriad a ddywedodd Wrtho, Ai nid dim a attebi? Pa beth y mae y rhai hyn yn ei dystiolaethu yn Dy erbyn?</verse>
			<verse number="63">Ond yr Iesu a dawodd; a’r archoffeiriad a ddywedodd Wrtho, Tynghedaf Di, myn y Duw byw, ddywedyd o Honot i ni ai Tydi yw y Crist, Mab Duw.</verse>
			<verse number="64">Dywedodd yr Iesu wrtho, Ti a ddywedaist. Ond dywedaf wrthych, Ar ol hyn y gwelwch Fab y Dyn yn eistedd ar ddeheulaw’r Gallu, ac yn dyfod ar gymmylau’r nef.</verse>
			<verse number="65">Yna yr archoffeiriad a rwygodd ei ddillad, gan ddywedyd, Cablodd: paham y mae rhaid i ni mwy wrth dystion? Wele, yn awr clywsoch y gabledd.</verse>
			<verse number="66">Pa beth yw eich barn chwi? A hwy, gan atteb, a ddywedasant, Dyledwr i farwolaeth yw.</verse>
			<verse number="67">Yna y poerasant yn Ei wyneb, a chernodiasant Ef;</verse>
			<verse number="68">ac eraill a’i curasant Ef, gan ddywedyd, Prophwyda i ni, O Grist: Pwy yw’r hwn a’th darawodd?</verse>
			<verse number="69">A Petr oedd tu allan yn eistedd yn y cwrt; a daeth atto forwynig, gan ddywedyd, A thydi oeddit gydag Iesu y Galilead.</verse>
			<verse number="70">Ac efe a wadodd ger bron yr holl rai, gan ddywedyd, Nis gwn pa beth a ddywedi.</verse>
			<verse number="71">Ac ar ol myned allan o hono i’r porth, gwelodd morwynig arall ef, a dywedodd wrth y rhai oedd yno, A hwn hefyd oedd gydag Iesu y Natzaread.</verse>
			<verse number="72">A thrachefn y gwadodd, trwy lw, Nid adwaen i mo’r dyn.</verse>
			<verse number="73">Ac wedi ychydig, wedi dyfod atto o’r rhai oedd yn sefyll yno, dywedasant wrth Petr, Yn wir, tithau hefyd wyt o honynt, canys dy leferydd a’th wna yn amlwg.</verse>
			<verse number="74">Yna y dechreuodd efe regu a thyngu, Nid adwaen i mo’r dyn. Ac yn uniawn ceiliog a ganodd: a chofiodd Petr ymadrodd yr Iesu, yn dywedyd, “Cyn i geiliog ganu, tair gwaith y gwedi Fi;” ac wedi myned allan, wylodd yn chwerw.</verse>
		</chapter>
		<chapter number="27">
			<verse number="1">A’r bore wedi dyfod, cyngor a gymmerodd yr holl archoffeiriaid ac henuriaid y bobl yn erbyn yr Iesu, i’w roddi Ef i farwolaeth;</verse>
			<verse number="2">ac wedi Ei rwymo Ef, dygasant Ef ymaith, a thraddodasant Ef i Pontius Pilat y rhaglaw.</verse>
			<verse number="3">Yna wedi gweled o Iwdas yr hwn a’i traddododd, y condemniwyd Ef gan edifarhau y dug drachefn y deg ar hugain arian at yr archoffeiriaid â’ r henuriaid,</verse>
			<verse number="4">gan ddywedyd, Pechais gan draddodi gwaed diniweid. A hwy a ddywedasant, Pa beth yw hyny i ni?</verse>
			<verse number="5">Tydi a edrych. Ac wedi taflu yr arian i’r cyssegr, ciliodd ymaith; ac wedi myned ymaith, ymgrogodd.</verse>
			<verse number="6">A’r archoffeiriaid, wedi cymmeryd yr arian, a ddywedasant, nid yw gyfreithlon eu bwrw i’r drysorfa, gan mai gwerth gwaed yw.</verse>
			<verse number="7">A chyngor a gymmerasant, a phrynasant â hwynt faes y crochenydd, yn gladdfa i ddieithriaid;</verse>
			<verse number="8">o herwydd paham y galwyd y maes hwnw “Maes gwaed,” hyd heddyw.</verse>
			<verse number="9">Yna y cyflawnwyd yr hyn a ddywedwyd trwy Ieremiah y prophwyd, “A chymmerasant y deg ar hugain arian, pris y prisiedig, Yr hwn a brisiasant oddi wrth feibion Israel;</verse>
			<verse number="10">A rhoisant hwynt am faes y crochenydd, Yn ol yr hyn a ordeiniodd yr Arglwydd i mi.”</verse>
			<verse number="11">A’r Iesu a safodd ger bron y rhaglaw, a gofynodd y rhaglaw Iddo, gan ddywedyd, Ai Tydi wyt brenhin yr Iuddewon? A’r Iesu a ddywedodd wrtho, Ti a ddywedi.</verse>
			<verse number="12">Ac wrth Ei gyhuddo gan yr Archoffeiriaid a’ r henuriaid, ddim atteb o gwbl ni roes Efe.</verse>
			<verse number="13">Yna y dywedodd Pilat Wrtho, Oni chlywi pa faint o bethau a dystiolaethant yn Dy erbyn?</verse>
			<verse number="14">Ac nid attebodd iddo ef, nid i gymmaint ag un gair, fel y rhyfeddodd y rhaglaw yn ddirfawr.</verse>
			<verse number="15">Ac ar yr wyl honno yr arferai y rhaglaw ollwng yn rhydd i’r dyrfa un carcharor, yr hwn a ewyllysient.</verse>
			<verse number="16">Ac yr oedd ganddynt yr amser hwn garcharor hynod a elwid Barabba.</verse>
			<verse number="17">Gan hyny, wedi ymgasglu o honynt ynghyd, gofynodd Pilat iddynt, Pwy a ewyllysiwch ei ollwng yn rhydd genyf i chwi?</verse>
			<verse number="18">Barabba; neu yr Iesu, yr hwn a elwir Crist? Canys gwyddai mai o genfigen y traddodasant Ef.</verse>
			<verse number="19">Ac efe yn eistedd ar y frawd-faingc, danfonodd ei wraig atto, gan ddywedyd, Na fydded i ti ddim a wnelych â’r cyfiawn hwnw, canys llawer a ddioddefais heddyw mewn breuddwyd o’i achos Ef.</verse>
			<verse number="20">A’r archoffeiriaid a’r henuriaid a berswadiasant y torfeydd i ofyn Barabba, ac i ddifetha’r Iesu.</verse>
			<verse number="21">A chan atteb, y rhaglaw a ddywedodd wrthynt, Pa un o’r ddau a ewyllysiwch i mi ei ollwng yn rhydd i chwi? A hwy a ddywedasant, Barabba.</verse>
			<verse number="22">Dywedodd Pilat wrthynt, Pa beth, gan hyny, a wnaf i’r Iesu, yr Hwn a elwir Crist?</verse>
			<verse number="23">Dywedasant oll, Croes-hoelier Ef. Ac efe a ddywedodd, Canys pa ddrwg a wnaeth Efe? A hwy a ddirfawr-waeddasant, gan ddywedyd, Croes-hoelier Ef.</verse>
			<verse number="24">A chan weled o Pilat nad oedd efe yn tycio ddim, eithr i radd mwy fod y cynnwrf yn myned, gan gymmeryd dwfr y golchodd ei ddwylaw ger bron y dyrfa, gan ddywedyd, dieuog wyf oddiwrth waed y Cyfiawn hwn; bydded i chwi edrych.</verse>
			<verse number="25">A chan atteb, yr holl bobl a ddywedodd, Ei waed, arnom ni ac ar ein plant y bo.</verse>
			<verse number="26">Yna y gollyngodd efe yn rhydd iddynt Barabba; ac yr Iesu, ar ol Ei fflangellu Ef, a draddododd efe i’w groes-hoelio.</verse>
			<verse number="27">Yna milwyr y rhaglaw, wedi cymmeryd yr Iesu i’r palas, a gynnullasant Atto yr holl fyddin;</verse>
			<verse number="28">ac wedi Ei ddiosg, rhoisant am Dano fantell o ysgarlad:</verse>
			<verse number="29">ac wedi plethu coron o ddrain, gosodasant hi ar Ei ben, a chorsen yn Ei law ddehau; a chan benlinio o’i flaen Ef, gwatwarasant Ef, gan ddywedyd, Henffych well, Brenhin yr Iuddewon!</verse>
			<verse number="30">Ac wedi poeri Arno, cymmerasant y gorsen ac a’i tarawsant ar Ei ben.</verse>
			<verse number="31">A phan gwatwarasant Ef, diosgasant Ef o’r fantell, a rhoisant am Dano Ei ddillad Ei hun, a dygasant Ef ymaith i’w groes-hoelio Ef.</verse>
			<verse number="32">Ac wrth ddyfod allan cawsant ddyn o Cyrene, a’i enw Shimon;</verse>
			<verse number="33">hwn a gymmellasant i ddwyn Ei groes Ef. Ac wedi dyfod i le a elwid Golgotha, yr hwn a elwir Lle’r benglog,</verse>
			<verse number="34">rhoisant Iddo i’w yfed win yn gymmysgedig â bustl;</verse>
			<verse number="35">ac wedi ei brofi o Hono nid ewyllysiai yfed.</verse>
			<verse number="36">Ac wedi Ei groes-hoelio Ef, rhannasant Ei ddillad, gan fwrw coelbren; a chan eistedd, gwyliasant Ef yno.</verse>
			<verse number="37">A gosodasant uwch Ei ben Ei gyhuddiad yn ysgrifenedig, Hwn yw Iesu Brenhin yr Iuddewon.</verse>
			<verse number="38">Yna y croes-hoeliwyd gydag Ef ddau leidr, un ar y llaw ddehau ac un ar yr aswy.</verse>
			<verse number="39">A’r rhai yn myned heibio a’i cablasant Ef, gan siglo eu pennau, a dywedyd,</verse>
			<verse number="40">Yr hwn wyt yn dinystrio’r deml, ac mewn tridiau y’i hadeiledi, gwared Dy Hun: os Mab Duw wyt, tyr’d i lawr oddi ar y groes.</verse>
			<verse number="41">Mewn cyffelyb fodd yr archoffeiriaid hefyd, gan watwar ynghyda’r ysgrifenyddion a’ r henuriaid, a</verse>
			<verse number="42">ddywedasant, Eraill a waredodd Efe, Ef Ei hun ni all Ei waredu. Brenhin Israel yw! Deued i lawr yn awr oddi ar y groes, a chredwn Ynddo.</verse>
			<verse number="43">Ymddiriedodd yn Nuw. Gwareded Efe Ef yr awr hon, os ewyllysia Ef; canys dywedodd Mab Duw wyf.</verse>
			<verse number="44">Ac yr un peth y lladron hefyd a groes-hoeliwyd gydag Ef, a edliwiasant Iddo.</verse>
			<verse number="45">Ac o’r chweched awr tywyllwch fu ar yr holl ddaear hyd y nawfed awr:</verse>
			<verse number="46">ac ynghylch y nawfed awr y llefodd yr Iesu â llef fawr, gan ddywedyd, Eli, Eli, lama shabacthani?</verse>
			<verse number="47">hyny yw, Fy Nuw, Fy Nuw, paham y’m gadewaist? A rhai o’r sawl oedd yn sefyll yno, pan glywsant, a ddywedasant, Ar Elias y geilw hwn.</verse>
			<verse number="48">Ac yn uniawn gan redeg o un o honynt, ac wedi cymmeryd ysbwng, a’i llenwi o finegr a’i rhoddi am gorsen, diododd Ef:</verse>
			<verse number="49">ond y lleill a ddywedasant, Gad Iddo; edrychwn a ddaw Elias i’w waredu Ef.</verse>
			<verse number="50">A’r Iesu, wedi gwaeddi etto â llef fawr, a ymadawodd â’r yspryd.</verse>
			<verse number="51">Ac wele, llen y deml a rwygwyd yn ddwy, oddi fynu hyd i wared; a’r ddaear a ysgydwyd; a’r creigiau a rwygwyd;</verse>
			<verse number="52">a’r beddau a agorwyd; a llawer o gyrph y saint oedd yn huno,</verse>
			<verse number="53">a gyfodasant, ac wedi dyfod allan o’r beddau ar ol Ei gyfodiad Ef, aethant i mewn i’r ddinas sanctaidd, ac ymddangosasant i lawer.</verse>
			<verse number="54">A’r canwriad, a’r rhai ynghydag ef yn gwylied yr Iesu, wedi gweled y ddaear-gryn a’r pethau a ddigwyddasant, a ofnasant yn ddirfawr, gan ddywedyd, Yn wir Mab Duw oedd Hwn.</verse>
			<verse number="55">Ac yr oedd yno wragedd lawer yn edrych, y rhai a ganlynasent yr Iesu o Galilea, gan weini iddo;</verse>
			<verse number="56">ymhlith y rhai yr oedd Mair Magdalen, a Mair mam Iago, ac Iose, a mam meibion Zebedëus.</verse>
			<verse number="57">A’r hwyr wedi dyfod, daeth gŵr goludog o Arimathea, a’i enw Ioseph, yr hwn oedd yntau hefyd yn ddisgybl i’r Iesu.</verse>
			<verse number="58">Hwn, wedi myned at Pilat, a ofynodd gorph yr Iesu.</verse>
			<verse number="59">Yna Pilat a orchymynodd ei roddi. Ac wedi cymmeryd y corph,</verse>
			<verse number="60">Ioseph a’i hamdôdd â lliain glân, a gosododd Ef yn ei fedd newydd ei hun, yr hwn a dorrasai efe yn y graig; ac wedi treiglo maen mawr at ddrws y bedd, aeth ymaith.</verse>
			<verse number="61">Ac yr oedd yno Mair Magdalen, a’r Mair arall, yn eu heistedd gyferbyn â’r bedd.</verse>
			<verse number="62">A thrannoeth, yr hwn sydd ar ol y Darpariad, yr ymgynhullodd yr archoffeiriaid a’r Pharisheaid at Pilat,</verse>
			<verse number="63">gan ddywedyd, Arglwydd, cofiwn y bu i’r arweinydd ar gyfeiliorn hwnw ddywedyd, tra etto yn fyw, Wedi tridiau cyfodi yr wyf.</verse>
			<verse number="64">Gorchymyn, gan hyny, wneud y bedd yn ddiogel hyd y trydydd dydd, rhag ysgatfydd, wedi dyfod o’i ddisgyblion, iddynt Ei ladratta Ef, a dywedyd wrth y bobl, Cyfododd o feirw; a bydd y cyfeiliornad diweddaf yn waeth na’r cyntaf.</verse>
			<verse number="65">Dywedodd Pilat wrthynt, Y mae genych wyliadwriaeth: ewch, gwnewch mor ddiogel ag y medrwch.</verse>
			<verse number="66">A hwy, wedi myned, a wnaethant y bedd yn ddiogel, gan selio’r maen, ynghyda’r wyliadwriaeth.</verse>
		</chapter>
		<chapter number="28">
			<verse number="1">A hi yn hwyr ar y Sabbath ac yn dyddhau i’r dydd cyntaf o’r wythnos, daeth Mair Magdalen a’r Fair arall, i edrych y bedd.</verse>
			<verse number="2">Ac, wele, daear-gryn mawr a fu; canys angel yr Arglwydd, wedi dyfod i lawr o’r nef, a ddaeth ac a dreiglodd ymaith y maen, ac a eisteddodd arno;</verse>
			<verse number="3">yr oedd ei wyneb-pryd ef fel mellten, a’i wisg yn wen fel eira.</verse>
			<verse number="4">A rhag ei ofn ef yr ysgydwyd y ceidwaid, ac yr aethant fel meirw.</verse>
			<verse number="5">A chan atteb, yr angel a ddywedodd wrth y gwragedd, nac ofnwch chwi, canys gwn mai yr Iesu, yr Hwn a groes-hoeliwyd, yr ydych yn Ei geisio.</verse>
			<verse number="6">Nid yw Efe yma; canys cyfododd, fel y dywedodd. Deuwch, gwelwch y fan lle y gorweddodd yr Arglwydd.</verse>
			<verse number="7">Ac wedi myned ar ffrwst, dywedwch wrth Ei ddisgyblion, Cyfododd o feirw; ac wele, myned o’ch blaen y mae i Galilea: yno y gwelwch Ef.</verse>
			<verse number="8">Wele, dywedais wrthych. Ac wedi myned ar ffrwst oddi wrth y bedd, gydag ofn a llawenydd mawr, rhedasant i fynegi i’w ddisgyblion.</verse>
			<verse number="9">Ac wele, yr Iesu a gyfarfu â hwynt, gan ddywedyd, Henffych well. A hwy, wedi dyfod Atto, a ymafaelasant yn Ei draed Ef, ac ymochreiniasant Iddo.</verse>
			<verse number="10">Yna y dywedodd yr Iesu wrthynt, Nac ofnwch; ewch, mynegwch i Fy mrodyr i fyned ymaith i Galilea; ac yno y’m gwelant I.</verse>
			<verse number="11">Ac wrth fyned o honynt, rhai o’r wyliadwriaeth, wedi dyfod i’r ddinas, a fynegasant i’r archoffeiriaid yr holl bethau a ddigwyddasent.</verse>
			<verse number="12">Ac wedi ymgasglu o honynt ynghyda’r henuriaid, a chymmeryd cynghor, arian lawer a roisant i’r milwyr,</verse>
			<verse number="13">gan ddywedyd, Dywedwch, Ei ddisgyblion Ef, wedi dyfod liw nos, a’i lladrattasant Ef, a nyni yn cysgu:</verse>
			<verse number="14">ac os clywir hyn gan y rhaglaw, nyni a’i perswadiwn ef, a chwychwi a wnawn yn ddiofal.</verse>
			<verse number="15">A hwy, wedi cymmeryd yr arian, a wnaethant fel yr addysgwyd hwynt; a thanwyd y gair hwn ymhlith yr Iuddewon hyd heddyw.</verse>
			<verse number="16">A’r un disgybl ar ddeg a aethant i Galilea, i’r mynydd lle’r ordeiniodd yr Iesu iddynt.</verse>
			<verse number="17">A phan welsant Ef, addolasant Ef; ond rhai a amheuasant.</verse>
			<verse number="18">Ac wedi dyfod attynt, yr Iesu a lefarodd wrthynt, gan ddywedyd, Rhoddwyd i mi bob awdurdod yn y nef ac ar y ddaear.</verse>
			<verse number="19">Gan fyned, gan hyny, gwnewch yn ddisgyblion yr holl genhedloedd, gan eu bedyddio hwynt i enw’r Tad a’r Mab a’r Yspryd Glân, gan eu dysgu i gadw pob peth o’r a orchymynais i chwi. Ac wele, Myfi, gyda chwi yr wyf bob amser hyd ddiwedd y byd.</verse>
		</chapter>
	</book>
	<book number="41">
		<chapter number="1">
			<verse number="1">Dechreu efengyl Iesu Grist, Fab Duw.</verse>
			<verse number="2">Fel yr ysgrifenwyd yn Eshaiah y prophwyd, “Wele, danfon yr wyf Fy nghennad o flaen Dy wyneb, Yr hwn a barottoa Dy ffordd o’th flaen.”</verse>
			<verse number="3">“Llef un yn llefain Yn yr anialwch, parottowch ffordd Iehofah, Gwnewch yn uniawn Ei lwybrau Ef.”</verse>
			<verse number="4">Daeth Ioan, yr hwn oedd yn bedyddio yn yr anialwch ac yn pregethu bedydd edifeirwch er maddeuant pechodau.</verse>
			<verse number="5">Ac aeth allan atto holl wlad Iwdea, a phobl Ierwshalem i gyd, a bedyddiwyd hwy ganddo yn yr Iorddonen, gan gyffesu eu pechodau.</verse>
			<verse number="6">Ac yr oedd Ioan wedi ei wisgo â blew camel, ac â gwregys croen am ei lwynau, ac yn bwytta locustiaid a mêl gwyllt;</verse>
			<verse number="7">a phregethodd, gan ddywedyd, Dyfod y mae’r Hwn sydd gryfach na myfi, ar fy ol, i’r Hwn nid wyf deilwng, gan ymgrymu, i ddattod carrai Ei esgidiau.</verse>
			<verse number="8">Myfi a’ch bedyddiais â dwfr; ond Efe a’ch bedyddia â’r Yspryd Glân.</verse>
			<verse number="9">A bu yn y dyddiau hyny, y daeth yr Iesu o Natsareth yn Galilea, ac y bedyddiwyd Ef gan Ioan yn yr Iorddonen;</verse>
			<verse number="10">ac yn uniawn, wrth ddyfod i fynu o’r dwfr, gwelodd y nefoedd yn ymrwygo, a’r Yspryd, fel colommen yn dyfod i lawr arno,</verse>
			<verse number="11">a llef a ddaeth o’r nefoedd, Tydi wyt Fy Mab anwyl: Ynot Ti y’m boddlonwyd.</verse>
			<verse number="12">Ac yn uniawn yr Yspryd a’i gyrrodd Ef allan i’r anialwch:</verse>
			<verse number="13">a bu Efe yn yr anialwch ddeugain niwrnod, yn Ei demtio gan Satan; ac yr oedd gyda’r gwyllt-filod; ac yr angylion a weinient Iddo.</verse>
			<verse number="14">Ac ar ol traddodi Ioan, daeth yr Iesu i Galilea, gan bregethu Efengyl Dduw,</verse>
			<verse number="15">a dywedyd, Cyflawnwyd yr amser, a nesaodd teyrnas Dduw. Edifarhewch a chredwch yr Efengyl.</verse>
			<verse number="16">Ac wrth rodio wrth fôr Galilea, gwelodd Shimon ac Andreas brawd Shimon, yn bwrw rhwyd yn y môr, canys yr oeddynt bysgodwyr.</verse>
			<verse number="17">A dywedodd yr Iesu wrthynt, Deuwch ar Fy ol I, a gwnaf chwi i fyned yn bysgodwyr dynion.</verse>
			<verse number="18">Ac yn uniawn, gan adael y rhwydau, canlynasant Ef.</verse>
			<verse number="19">Ac wedi myned ychydig ymlaen, gwelodd Iago fab Zebedëus, ac Ioan ei frawd, a hwythau hefyd yn y cwch yn cyweirio’r rhwydau.</verse>
			<verse number="20">Ac yn uniawn y galwodd hwynt; a chan adael eu tad Zebedëus yn y cwch ynghyda’r cyflog-ddynion, yr aethant ymaith ar Ei ol Ef.</verse>
			<verse number="21">Ac aethant i mewn i Caphernahwm; ac yn uniawn, ar y Sabbath,</verse>
			<verse number="22">wedi myned i mewn i’r sunagog, y dysgodd, a bu aruthr ganddynt o herwydd Ei ddysgad Ef; canys yr oedd yn eu dysgu hwynt fel un ag awdurdod ganddo, ac nid fel yr ysgrifenyddion.</verse>
			<verse number="23">Ac yn uniawn yr oedd yn eu sunagog ddyn ag yspryd aflan,</verse>
			<verse number="24">a gwaeddodd, gan ddywedyd, Pa beth sydd i ni a wnelom â Thi, Iesu o Natsareth?</verse>
			<verse number="25">A ddaethost Ti i’n difetha ni? Adwaen i Ti pwy ydwyt, Sanct Duw. A dwrdiodd yr Iesu ef, gan ddywedyd, Taw, a thyred allan o hono.</verse>
			<verse number="26">A’r yspryd aflan, gan ei rwygo ef, a chan lefain â llef fawr, a ddaeth allan o hono;</verse>
			<verse number="27">a rhyfeddodd pawb, fel yr ymofynasant yn eu mysg eu hunain, gan ddywedyd, Pa beth yw hwn? Dysgad newydd! Gydag awdurdod hyd yn oed i’r ysprydion aflan y gorchymyn, ac ufuddhant Iddo.</verse>
			<verse number="28">Ac aeth y sôn am Dano allan yn uniawn, ym mhob man, i’r holl wlad o amgylch Galilea.</verse>
			<verse number="29">Ac yn uniawn, wedi myned allan o’r sunagog, yr aethant i dŷ Shimon.</verse>
			<verse number="30">A chwegr Shimon oedd yn gorwedd yn glaf o’r cryd; ac yn uniawn y dywedasant Wrtho am dani hi; ac,</verse>
			<verse number="31">wedi myned atti, cododd Efe hi, gan ymaflyd yn ei llaw, a gadawodd y cryd hi, a gwasanaethodd hi arnynt.</verse>
			<verse number="32">A’r hwyr wedi dyfod, pan fachludodd yr haul, dygasant Atto yr holl rai drwg eu hwyl a’r rhai cythreulig.</verse>
			<verse number="33">A’r holl ddinas oedd wedi ymgasglu wrth y drws.</verse>
			<verse number="34">Ac iachaodd Efe lawer o rai drwg eu hwyl o amryw heintiau; a chythreuliaid lawer a fwriodd Efe allan; ac ni adawodd i’r cythreuliaid ddywedyd yr adwaenent Ef.</verse>
			<verse number="35">A’r bore yn blygeiniol iawn, wedi codi o Hono, yr aeth allan,</verse>
			<verse number="36">ac aeth i le anghyfaneddol, ac yno y gweddïodd; a daeth ar Ei ol Ef Shimon a’r rhai gydag ef;</verse>
			<verse number="37">a chawsant Ef, a dywedasant Wrtho, y mae pawb yn Dy geisio Di.</verse>
			<verse number="38">A dywedodd Efe wrthynt, Awn i le arall i’r trefi nesaf, fel y pregethwyf yno hefyd,</verse>
			<verse number="39">canys i hyny y daethum allan, Ac aeth, gan bregethu i’w sunagogau hwynt, trwy holl Galilea, a’r cythreuliaid yn cael eu bwrw allan Ganddo.</verse>
			<verse number="40">A daeth Atto ddyn gwahanglwyfus, gan ymbil ag Ef, a chan benlinio Iddo, a chan ddywedyd Wrtho, Os ewyllysi, gelli fy nglanhau.</verse>
			<verse number="41">A chan dosturio, wedi estyn Ei law, cyffyrddodd Efe ag ef, a dywedodd wrtho,</verse>
			<verse number="42">Ewyllysiaf, glanhaer di; ac yn uniawn yr ymadawodd y gwahanglwyf ag ef, a glanhawyd ef:</verse>
			<verse number="43">ac wedi gorchymyn iddo yn gaeth, yn uniawn y danfonodd ef ymaith,</verse>
			<verse number="44">a dywedodd wrtho, Gwel na ddywedi ddim wrth neb; eithr, dos ymaith; dangos dy hun i’r offeiriad; ac offrymma am dy lanhad y pethau a ordeiniodd Mosheh, yn dystiolaeth iddynt.</verse>
			<verse number="45">Ac efe wedi myned allan a ddechreuodd gyhoeddi llawer a thanu’r gair ar led, fel na allai Efe mwy fyned yn amlwg i ddinas; eithr allan, mewn lleoedd anial yr oedd Efe; a daethant Atto o bob parth.</verse>
		</chapter>
		<chapter number="2">
			<verse number="1">Ac wedi myned trachefn i Caphernahwm wedi rhai dyddiau, clybuwyd Ei fod mewn tŷ;</verse>
			<verse number="2">a chydymgasglodd llawer, fel na chynnwysai bellach hyd yn oed hyd at y drws mo honynt; a llefarodd Efe y Gair wrthynt.</verse>
			<verse number="3">A daethant, gan ddwyn Atto ddyn claf o’r parlys, yr hwn a ddygid gan bedwar:</verse>
			<verse number="4">a chan na allent nesau Atto o achos y dyrfa, didoi y tô a wnaethant lle’r oedd Efe; ac wedi torri trwodd, gollyngasant i wared y gorwedd-beth ar yr hwn yr oedd y claf o’r parlys yn gorwedd.</verse>
			<verse number="5">A chan weled o’r Iesu eu ffydd hwynt, dywedodd wrth y claf o’r parlys, Ha fab, maddeuwyd dy bechodau di.</verse>
			<verse number="6">Ac yr oedd rhai o’r ysgrifenyddion yno, yn eistedd ac yn ymresymmu yn eu calonau, Paham y mae hwn yn llefaru fel hyn?</verse>
			<verse number="7">Cablu y mae. Pwy all faddeu pechodau oddieithr Un, sef Duw?</verse>
			<verse number="8">Ac yn uniawn, gan weled o’r Iesu yn Ei yspryd mai felly yr ymresymment ynddynt eu hunain, dywedodd wrthynt, Paham y mae’r ymresymmiadau hyn genych yn eich calonau?</verse>
			<verse number="9">Pa un sydd hawsaf, ai dywedyd wrth y claf o’r parlys, “Maddeuwyd dy bechodau,” neu ddywedyd, “Cyfod, a chymmer i fynu dy orweddfa, a rhodia?”</verse>
			<verse number="10">Ond fel y gwypoch fod awdurdod gan Fab y Dyn, ar y ddaear i faddeu pechodau, (dywedodd wrth y claf o’r parlys) Wrthyt ti y dywedaf,</verse>
			<verse number="11">Cyfod, cymmer i fynu dy orweddfa, a dos i’th dŷ.</verse>
			<verse number="12">A chyfododd efe; ac yn uniawn wedi cymmeryd i fynu ei orweddfa, yr aeth allan yngwydd pawb, fel y synnodd pawb, ac y gogoneddasant Dduw, gan ddywedyd, nis gwelsom erioed fel hyn.</verse>
			<verse number="13">Ac aeth allan drachefn wrth lan y môr: a’r holl dyrfa a ddaeth Atto, a dysgodd Efe hwynt.</verse>
			<verse number="14">Ac wrth fyned heibio gwelodd Lefi fab Alphëus, yn ei eistedd wrth y dollfa, a dywedodd wrtho, Canlyn Fi; ac wedi codi o hono, canlynodd Ef.</verse>
			<verse number="15">A bu lled-orwedd o Hono wrth y ford yn ei dŷ ef, a llawer o dreth-gymmerwyr a phechaduriaid a led-orweddent ynghyda’r Iesu a’i ddisgyblion, canys yr oedd llawer o honynt, a chanlynent Ef.</verse>
			<verse number="16">Ac ysgrifenyddion y Pharisheaid, yn gweled Ei fod yn bwytta ynghyda’r pechaduriaid a threth-gymmerwyr, a ddywedasant wrth Ei ddisgyblion, Ynghyda threth-gymmerwyr a phechaduriaid y bwytty ac yr yf Efe.</verse>
			<verse number="17">Ac wedi clywed hyn, yr Iesu a ddywedodd wrthynt, Nid oes rhaid i’r rhai iach wrth feddyg; eithr i’r rhai drwg eu hwyl. Ni ddaethum i alw cyfiawnion, eithr pechaduriaid.</verse>
			<verse number="18">A byddai disgyblion Ioan, ac y Pharisheaid, yn ymprydio: a daethant a dywedasant Wrtho, Paham y mae disgyblion Ioan, a disgyblion y Pharisheaid yn ymprydio, ond Dy ddisgyblion Di nid ymprydiant?</verse>
			<verse number="19">A dywedodd yr Iesu wrthynt, A all meibion yr ystafell briodas, tra ynghyda hwynt y mae’r priodas-fab, ymprydio? Cymmaint amser ag y mae ganddynt y priodas-fab ynghyda hwynt,</verse>
			<verse number="20">ni allant ymprydio: ond daw’r dyddiau pan ddygir y priodas-fab ymaith oddi wrthynt, ac yna yr ymprydiant yn y dydd hwnw.</verse>
			<verse number="21">Nid oes neb yn gwnio darn o frethyn heb ei bannu at gochl hen: onite, cymmer y cyflawniad oddiwrtho, y newydd oddiwrth yr hen, a rhwyg gwaeth a wneir.</verse>
			<verse number="22">Ac nid oes neb yn dodi gwin newydd mewn costrelau hen; onite, tyr y gwin y costrelau, ac am y gwin y derfydd, ac am y costrelau: eithr gwin newydd i gostrelau crai.</verse>
			<verse number="23">A bu Ei fod ar y Sabbath yn myned trwy’r maesydd yd, a dechreuodd Ei ddisgyblion ymdaith gan dynu’r tywys;</verse>
			<verse number="24">a’r Pharisheaid a ddywedasant Wrtho, Wele, Paham y gwnant ar y Sabbath yr hyn nid yw gyfreithlawn?</verse>
			<verse number="25">A dywedodd Efe wrthynt, Oni fu i chwi erioed ddarllen pa beth a wnaeth Dafydd pan yr oedd angen a chwant bwyd arno, efe a’r rhai gydag ef?</verse>
			<verse number="26">Y modd yr aeth i mewn i dŷ Dduw yn amser Abiathar yr archoffeiriad, a bara’r gosod ger bron a fwyttaodd efe, y rhai nid yw gyfreithlawn eu bwytta oddieithr i’r offeiriaid, ac y rhoddes hefyd i’r rhai oedd gydag ef.</verse>
			<verse number="27">A dywedodd wrthynt, Y Sabbath, o achos dyn y’i gwnaethpwyd, ac nid dyn o achos y Sabbath,</verse>
			<verse number="28">fel mai Arglwydd yw Mab y Dyn hyd yn oed ar y Sabbath.</verse>
		</chapter>
		<chapter number="3">
			<verse number="1">Ac aeth i mewn drachefn i’r sunagog: ac yr oedd yno ddyn a chanddo ei law wedi gwywo.</verse>
			<verse number="2">A gwyliasant Ef ai ar y Sabbath yr iachaai ef, fel y cyhuddent Ef.</verse>
			<verse number="3">A dywedodd Efe wrth y dyn yr oedd ganddo y llaw wedi gwywo, Cyfod i’r canol.</verse>
			<verse number="4">A dywedodd wrthynt, Ai cyfreithlawn yw ar y Sabbath wneuthur da, neu ynte wneuthur drwg? cadw einioes neu ladd?</verse>
			<verse number="5">A hwy a dawsant. Ac wedi edrych o amgylch arnynt gyda digter, gan ei boeni am galedrwydd eu calon, dywedodd wrth y dyn, Estyn allan dy law; ac estynodd efe hi allan, ac adferwyd ei law ef.</verse>
			<verse number="6">Ac wedi myned allan o’r Pharisheaid, yn uniawn ynghyda’r Herodianiaid cynghor a gymmerasant yn Ei erbyn Ef, pa fodd y difethent Ef.</verse>
			<verse number="7">A’r Iesu ynghyda’i ddisgyblion a giliodd at y môr; a thyrfa fawr o Galilea a’i canlynodd Ef:</verse>
			<verse number="8">ac o Iwdea, ac o Ierwshalem, ac o Idwmea, ac o’r tu hwnt i’r Iorddonen, ac o amgylch Tyrus a Tsidon, tyrfa fawr, gan glywed cymmaint o bethau yr oedd Efe yn eu gwneuthur, a ddaeth Atto:</verse>
			<verse number="9">a dywedodd Efe wrth Ei ddisgyblion am fod i gwch bach barhau yn agos oblegid y dyrfa, fel na wasgent Ef;</verse>
			<verse number="10">canys llawer a iachasai Efe, fel y syrthiai Arno, er mwyn cyffwrdd ag Ef, gynnifer ag oedd a phlaau arnynt.</verse>
			<verse number="11">A’r ysprydion aflan, pan Ef a welent, a syrthient i lawr ger Ei fron ac a waeddent,</verse>
			<verse number="12">gan ddywedyd, Tydi wyt Fab Duw: a llawer y dwrdiodd Efe hwynt na wnaent Ef yn amlwg.</verse>
			<verse number="13">Ac esgynodd i’r mynydd; a galwodd Atto y rhai a ewyllysiodd Efe;</verse>
			<verse number="14">a daethant Atto: ac appwyntiodd ddeuddeg i fod gydag Ef, ac fel y danfonai hwynt i bregethu,</verse>
			<verse number="15">ac i fod a chanddynt awdurdod i fwrw allan y cythreuliaid;</verse>
			<verse number="16">a rhoddes ar Shimon yr enw Petr; ac Iago mab Zebedëus,</verse>
			<verse number="17">ac Ioan brawd Iago, rhoddes hefyd arnynt hwy yr enw Boanerges,</verse>
			<verse number="18">yr hyn yw Meibion y Daran; ac Andreas, a Philip, a Bartholemëus, a Matthew, a Thomas, ac Iago fab Alphëus,</verse>
			<verse number="19">a Thaddëus, a Shimon y Cananead, ac Iwdas Ishcariot, yr hwn hefyd a’i traddododd Ef.</verse>
			<verse number="20">A daethant i dŷ; a thrachefn y daeth y dyrfa ynghyd fel na allent hwy hyd yn oed fwytta bara.</verse>
			<verse number="21">Ac wedi clywed o’i berthynasau, aethant allan i’w ddal Ef, canys dywedasant, Allan o’i bwyll y mae.</verse>
			<verse number="22">A’r ysgrifenyddion, y rhai a ddaethent i wared o Ierwshalem, a ddywedasant, Beelzebub sydd Ganddo, a thrwy bennaeth y cythreuliaid y bwrw Efe allan y cythreuliaid.</verse>
			<verse number="23">Ac wedi eu galw hwynt Atto, mewn damhegion y dywedodd wrthynt, Pa fodd y gall Satan fwrw allan Satan?</verse>
			<verse number="24">Ac os teyrnas yn ei herbyn ei hun a ymranno, nid oes bosibl sefyll o’r deyrnas honno.</verse>
			<verse number="25">Ac, os tŷ yn ei erbyn ei hun a ymranno, nid oes bosibl sefyll o’r tŷ hwnw.</verse>
			<verse number="26">Ac os Satan a gododd yn ei erbyn ei hun ac ymrannu o hono, ni all sefyll, ond diwedd sydd iddo.</verse>
			<verse number="27">Eithr ni fedr neb, wedi myned i mewn i dŷ’r cadarn, yspeilio ei dda ef, oni bydd iddo yn gyntaf rwymo’r cadarn, ac yna ei dŷ ef a yspeilia efe.</verse>
			<verse number="28">Yn wir y dywedaf wrthych, Pob peth a faddeuir i feibion dynion, y pechodau ac y cableddau cynnifer ag a gablont;</verse>
			<verse number="29">ond pwy bynnag a gablo yn erbyn yr Yspryd Glân, ni chaiff faddeuant yn dragywydd,</verse>
			<verse number="30">eithr dyledwr yw i bechod tragywyddol; canys dywedasant, “Yspryd aflan sydd Ganddo.”</verse>
			<verse number="31">A daeth Ei fam ac Ei frodyr, a chan sefyll tu allan, danfonasant Atto, gan Ei alw.</verse>
			<verse number="32">Ac eisteddai tyrfa o’i amgylch Ef, a dywedasant Wrtho, Wele, Dy fam a’th frodyr Di tu allan a’th geisiant Di.</verse>
			<verse number="33">A chan atteb iddynt,</verse>
			<verse number="34">dywedodd, Pwy yw Fy mam I ac Fy mrodyr? Ac wedi edrych o amgylch ar y rhai oedd yn eistedd o’i gwmpas Ef,</verse>
			<verse number="35">dywedodd, Wele Fy mam I a’m brodyr; canys pwy bynnag a wnelo ewyllys Duw, hwnw, brawd i Mi, a chwaer, a mam yw.</verse>
		</chapter>
		<chapter number="4">
			<verse number="1">A thrachefn y dechreuodd ddysgu yn ymyl y môr; ac ymgasglodd Atto dyrfa ddirfawr, fel y bu Iddo, wedi myned i’r cwch, eistedd ar y môr; a’r holl dyrfa, yn ymyl y môr, ar y tir yr oeddynt.</verse>
			<verse number="2">A dysgodd iddynt, mewn damhegion, lawer o bethau; a dywedodd wrthynt yn Ei ddysgad, Gwrandewch.</verse>
			<verse number="3">Wele, allan yr aeth yr hauwr i hau.</verse>
			<verse number="4">A bu wrth hau o hono, peth a syrthiodd ar ymyl y ffordd; a daeth yr ehediaid, a bwyttasant ef.</verse>
			<verse number="5">Ac arall a syrthiodd ar y creigle, lle ni chafodd ddaear lawer, ac yn uniawn yr eginodd, am nad oedd iddo ddyfnder daear;</verse>
			<verse number="6">a phan gododd yr haul, llosgwyd ef; a chan nad oedd ganddo wreiddyn, gwywodd.</verse>
			<verse number="7">Ac arall a syrthiodd ymhlith y drain; a daeth y drain i fynu, a thagasant ef, a ffrwyth ni roddes efe.</verse>
			<verse number="8">Ac eraill a syrthiasant ar y tir da; a rhoddasant ffrwyth, gan dyfu i fynu a chynnyrchu; a dygasant, yn ddeg ar hugain, ac yn dri ugain, ac yn gant.</verse>
			<verse number="9">A dywedodd Efe, Yr hwn sydd a chanddo glustiau i wrando, gwrandawed.</verse>
			<verse number="10">A phan yr oedd Efe ar Ei ben Ei hun, gofynodd y rhai o’i amgylch ynghyda’r deuddeg Iddo am y damhegion;</verse>
			<verse number="11">a dywedodd wrthynt, I chwi y mae dirgelwch teyrnas Dduw wedi ei roddi; ond iddynt hwy, y rhai tu allan,</verse>
			<verse number="12">mewn damhegion y mae’r cwbl, fel yn gweled y gwelont ac na chanfyddont; ac yn clywed y clywont ac na ddeallont; rhag ysgatfydd iddynt ddychwelyd ac y maddeuer iddynt.</verse>
			<verse number="13">A dywedodd wrthynt, Oni wyddoch y ddammeg hon? A pha fodd y bydd yr holl ddamhegion yn hysbys i chwi?</verse>
			<verse number="14">Yr hauwr, y Gair y mae efe yn ei hau; a’r rhai hyn yw’r rhai ar ymyl y ffordd lle’r hauir y Gair,</verse>
			<verse number="15">a phan glywont, yn uniawn dyfod y mae Satan, ac yn dwyn ymaith y Gair a hauwyd ynddynt.</verse>
			<verse number="16">A’r rhai hyn ydynt, yr un ffunud, y rhai a hauwyd ar y creigleoedd, y rhai pan glywont y Gair, yn uniawn gyda llawenydd y derbyniant ef,</verse>
			<verse number="17">ac nid oes ganddynt wreiddyn ynddynt eu hunain, eithr am amser y maent: wedi hyny, pan gyfodo blinder neu erlid o achos y Gair, yn uniawn y tramgwyddir hwy.</verse>
			<verse number="18">Ac eraill sydd, y rhai a hauwyd ymhlith y drain;</verse>
			<verse number="19">y rhai hyn yw y rhai a glywant y Gair, a phryder y byd a thwyll golud, ac y chwantau am y pethau eraill, gan ddyfod i mewn, a dagant y Gair; ac yn ddiffrwyth y mae efe yn myned.</verse>
			<verse number="20">A’r rhai hyn yw y rhai a hauwyd ar y tir da; y rhai a glywant y Gair ac a’ i derbyniant, ac a ddygant ffrwyth, yn ddeg ar hugain, yn dri ugain, ac yn gant.</verse>
			<verse number="21">A dywedodd wrthynt, A fydd y llusern yn dyfod fel tan y llestr y’i doder, neu dan y gwely? Onid fel ar safle’r llusern y’i doder?</verse>
			<verse number="22">Canys nid oes dim cuddiedig, oddieithr fel yr amlyger ef, na dim wedi ei wneuthur yn ddirgel, ond fel y deuai i’r amlwg.</verse>
			<verse number="23">Os yw neb a chanddo glustiau i wrando, gwrandawed.</verse>
			<verse number="24">A dywedodd wrthynt, Edrychwch pa beth a glywch. A pha fesur y mesurwch, y mesurir i chwi;</verse>
			<verse number="25">a rhoddir yn ychwaneg i chwi; canys yr hwn sydd a chanddo, rhoddir iddo; a’r hwn sydd heb ganddo, hyd yn oed yr hyn sydd ganddo a ddygir oddi arno.</verse>
			<verse number="26">A dywedodd, Fel hyn y mae teyrnas Dduw, fel pe bai dyn yn bwrw’r had ar y ddaear;</verse>
			<verse number="27">a chysgu, a chodi nos a dydd, ac yr had a egina ac a dyfa, y modd na wyr efe;</verse>
			<verse number="28">canys o honi ei hun y mae’r ddaear yn dwyn ffrwyth, yn gyntaf yr eginyn, ar ol hyny y dywysen,</verse>
			<verse number="29">ar ol hyny y llawn ŷd yn y dywysen: a phan ganiattao y ffrwyth, yn uniawn y denfyn efe y cryman, o herwydd dyfod o’r cynhauaf.</verse>
			<verse number="30">A dywedodd, Pa fodd y cyffelybwn deyrnas Dduw? Ac ym mha ddammeg ygosodwn hi?</verse>
			<verse number="31">Cyffelybwn hi i ronyn o had mwstard, yr hwn pan hauer yn y ddaear, y lleiaf o’r holl hadau ar y ddaear yw;</verse>
			<verse number="32">ac wedi’r hauer, myned i fynu y mae, ac yn myned yn fwy na’r holl lysiau, ac yn dwyn canghennau mawrion, fel tan ei gysgod y gall ehediaid y nefoedd lettya.</verse>
			<verse number="33">Ac â chyfryw ddamhegion lawer y llefarodd iddynt y Gair,</verse>
			<verse number="34">fel yr oeddynt yn medru Ei glywed, ac heb ddammeg ni lefarodd wrthynt: ond o’r neilldu i’w ddisgyblion yr esponiodd bob peth.</verse>
			<verse number="35">A dywedodd wrthynt y dydd hwnw, a’r hwyr wedi dyfod, Awn trosodd i’r tu draw.</verse>
			<verse number="36">Ac wedi gollwng ymaith y dyrfa, cymmerasant Ef yn ebrwydd i’r cwch. Ac yr oedd cychod eraill gydag Ef.</verse>
			<verse number="37">A digwyddodd tymhestl fawr o wynt, a’r tonnau a gurent i’r cwch, fel mai llenwi yn awr yr oedd y cwch:</verse>
			<verse number="38">ac Efe oedd yn y pen ol i’r cwch, yn cysgu ar y gobennydd. A deffroisant Ef, a dywedasant Wrtho, Athraw, onid gwaeth Genyt ein bod ar ddarfod am danom?</verse>
			<verse number="39">Ac wedi codi o Hono, dwrdiodd y gwynt, a dywedodd wrth y môr, Gostega; distawa. A pheidiodd y gwynt; a bu tawelwch mawr.</verse>
			<verse number="40">A dywedodd Efe wrthynt, Paham mai ofnog ydych? Onid oes genych etto ffydd?</verse>
			<verse number="41">Ac ofnasant ag ofn mawr, a dywedasant wrth eu gilydd, Pwy, ynte, yw Hwn, gan fod hyd yn oed y gwynt a’r môr yn ufuddhau iddo?</verse>
		</chapter>
		<chapter number="5">
			<verse number="1">A daethant i’r tu hwnt i’r môr i wlad y Geraseniaid.</verse>
			<verse number="2">Ac wedi myned o Hono allan o’r cwch, yn uniawn y cyfarfu ag Ef,</verse>
			<verse number="3">o’r beddau, ddyn ag yspryd aflan ynddo, yr hwn oedd a’i drigfan yn y beddau; ac nid â chadwyn, ddim mwy,</verse>
			<verse number="4">y gallai neb ei rwymo ef, gan y bu iddo yn fynych ei rwymo â llyffetheiriau a chadwynau, ac y rhwygwyd y cadwynau ganddo, a’r llyffetheiriau a ddrylliwyd, ac nid oedd neb yn gallu ei ddofi ef;</verse>
			<verse number="5">ac o’r hyd, nos a dydd, yn y beddau ac ar y mynyddoedd yr oedd efe yn gwaeddi ac yn ei dorri ei hun â cherrig.</verse>
			<verse number="6">Ac wedi gweled yr Iesu o hirbell,</verse>
			<verse number="7">rhedodd ac ymochreiniodd Iddo, a chan waeddi â llef fawr, dywedodd, Pa beth sydd i mi a wnelwyf â Thi, Iesu, Fab y Duw Goruchaf? Tynghedaf Di, trwy Dduw, na phoenech mo honof fi;</verse>
			<verse number="8">canys dywedasai wrtho, Tyred allan, yr yspryd aflan, o’r dyn.</verse>
			<verse number="9">A gofynodd iddo, Pa beth yw dy enw di? A dywedodd yntau Wrtho, Lleng yw fy enw, canys llawer ydym.</verse>
			<verse number="10">Ac ymbiliodd ag Ef yn ddirfawr, na yrrai mo honynt allan o’r wlad.</verse>
			<verse number="11">Ac yr oedd yno ar y mynydd genfaint fawr o foch, yn pori.</verse>
			<verse number="12">Ac ymbiliasant ag Ef, gan ddywedyd, Danfon ni i’r moch, fel yr elom i mewn iddynt.</verse>
			<verse number="13">A chaniattaodd Efe iddynt. Ac wedi dyfod allan, yr ysprydion aflan a aethant i mewn i’r moch, a rhuthrodd y genfaint i lawr y dibyn, i’r môr, ynghylch dwy fil o honynt, a thagwyd hwy yn y môr.</verse>
			<verse number="14">A’r rhai a’u porthent a ffoisant ac a fynegasant y peth yn y ddinas ac yn y wlad; a daethant hwy i weled pa beth oedd yr hyn a ddigwyddasai.</verse>
			<verse number="15">A daethant at yr Iesu, a gwelsant y cythreulig yn ei eistedd, wedi ei ddilladu, ac yn ei iawn bwyll, yr hwn a fuasai â’r lleng ynddo; ac ofnasant.</verse>
			<verse number="16">Ac wrthynt y mynegodd y rhai a welsent, pa fodd y digwyddasai i’r cythreulig, ac am y moch.</verse>
			<verse number="17">A dechreuasant ymbil ag Ef i fyned ymaith o’u goror hwynt.</verse>
			<verse number="18">Ac wrth fyned o Hono i’r cwch, ymbiliodd y gynt-gythreulig ag Ef am iddo fod gydag Ef;</verse>
			<verse number="19">ond ni adawodd Efe iddo, eithr dywedodd wrtho, Dos i’th dŷ, at dy berthynasau, a mynega iddynt pa faint o bethau y bu i’r Arglwydd eu gwneuthur erot ti, a thrugarhau o Hono wrthyt.</verse>
			<verse number="20">Ac aeth efe ymaith, a dechreuodd gyhoeddi yn Decapolis pa faint o bethau a wnaeth yr Iesu iddo; a phawb a ryfeddent.</verse>
			<verse number="21">Ac wedi myned trosodd o’r Iesu yn y cwch, yn Ei ol, i’r lan arall, ymgasglodd tyrfa fawr Atto: ac yr oedd Efe wrth y môr.</verse>
			<verse number="22">A daeth un o bennaethiaid y sunagog, a’i enw Iaïr, a phan welodd Ef, syrthiodd wrth Ei draed,</verse>
			<verse number="23">ac ymbiliodd ag Ef lawer, gan ddywedyd, Fy merch fechan sydd ar drangc: attolwg i Ti ddyfod a dodi dy ddwylaw arni, fel yr iachaer hi a byw.</verse>
			<verse number="24">Ac aeth Efe ymaith gydag ef; a chanlynai tyrfa fawr Ef, a gwasgent Ef.</verse>
			<verse number="25">A gwraig, yr hon a fuasai mewn diferlif gwaed ddeuddeng mlynedd,</verse>
			<verse number="26">ac a ddioddefasai lawer gan lawer o feddygon, ac a dreuliasai yr oll oedd ar ei helw, ac heb ei llesau ddim, eithr yn waeth-waeth yr elsai,</verse>
			<verse number="27">ac wedi clywed y pethau am yr Iesu, ac wedi myned yn y dyrfa o’r tu ol Iddo,</verse>
			<verse number="28">cyffyrddodd a’i gochl Ef, canys dywedasai, Os cyffyrddaf ond â’i ddillad, iach fyddaf.</verse>
			<verse number="29">Ac yn uniawn y sychodd ffynhonell ei gwaed, a gwybu hi yn ei chorph yr iachawyd hi o’r tarawiad.</verse>
			<verse number="30">Ac yn uniawn yr Iesu wedi canfod Ynddo Ei Hun y gallu yn myned allan o Hono, wedi troi yn y dyrfa, a ddywedodd, pwy a gyffyrddodd â’m dillad I?</verse>
			<verse number="31">A dywedodd ei ddisgyblion Wrtho, Gweli y dyrfa yn Dy wasgu Di, ac a ddywedi Di, Pwy a gyffyrddodd â Myfi?</verse>
			<verse number="32">Ac edrychodd o amgylch i weled yr hon a wnaethai hyn;</verse>
			<verse number="33">ac y wraig, gan ofni a chrynu, yn gwybod yr hyn a ddigwyddasai iddi, a ddaeth ac a syrthiodd ger Ei fron Ef, ac a ddywedodd Wrtho yr holl wirionedd.</verse>
			<verse number="34">Ac Efe a ddywedodd wrthi, Ha ferch, dy ffydd a’th iachaodd di; dos mewn heddwch, a bydd iach o’th darawiad.</verse>
			<verse number="35">Ac Efe etto yn llefaru, daeth o dŷ yr arch-sunagogydd rai yn dywedyd, Y mae dy ferch wedi marw; paham yr aflonyddi yr Athraw mwy?</verse>
			<verse number="36">A’r Iesu, gan esgeuluso gwrando y gair a ddywedasid, a ddywedodd wrth yr arch-sunagogydd, Nac ofna, yn unig cred;</verse>
			<verse number="37">ac ni adawodd i neb ganlyn ynghydag Ef oddieithr Petr, ac Iago, ac Ioan brawd Iago.</verse>
			<verse number="38">A daethant i dŷ yr arch-sunagogydd, a gwelodd Efe gynnwrf, a rhai yn gwylo ac yn ochain lawer.</verse>
			<verse number="39">Ac wedi myned i mewn, dywedodd wrthynt, Paham y gwnewch gynnwrf, ac y gwylwch. Y plentyn ni fu farw, eithr cysgu y mae.</verse>
			<verse number="40">A chwarddasant am Ei ben Ef. Ond Efe, gwedi bwrw pawb allan, a gymmerth gydag Ef dad y plentyn, ac ei mam, a’r rhai oedd gydag Ef, ac aeth i mewn lle’r oedd y plentyn;</verse>
			<verse number="41">ac wedi ymaflyd yn llaw y plentyn, dywedodd wrthi, Talitha, cwmi, yr hwn yw, o’i gyfieithu, Yr eneth (wrthyt y dywedaf) cyfod.</verse>
			<verse number="42">Ac yn uniawn, safodd yr eneth i fynu, a rhodiodd; canys yr oedd hi yn ddeuddeng mlwydd oed. A synnasant yn uniawn â syndod mawr;</verse>
			<verse number="43">a gorchymynodd Efe lawer na fyddai i neb wybod hyn; a rhoes air y rhoddid iddi beth i’w fwytta.</verse>
		</chapter>
		<chapter number="6">
			<verse number="1">Ac aeth allan oddi yno a daeth i’w wlad Ei hun; a chanlynodd Ei ddisgyblion Ef.</verse>
			<verse number="2">Ac wedi dyfod y Sabbath, dechreuodd ddysgu yn y sunagog; a chan lawer, wrth Ei glywed, y bu aruthr, gan ddywedyd, O ba le y mae gan Hwn y pethau hyn? a, Pa beth yw’r doethineb a roddwyd Iddo, ac y gwyrthiau o’r fath y sydd trwy ei ddwylaw Ef yn digwydd?</verse>
			<verse number="3">Onid Hwn yw’r saer, mab Mair, a brawd Iago ac Ioses ac Iwdas a Shimon? Ac onid yw Ei chwiorydd Ef yma gyda ni? A thramgwyddwyd hwynt Ynddo.</verse>
			<verse number="4">A dywedodd yr Iesu wrthynt, Nid yw prophwyd yn ddianrhydedd oddieithr yn ei wlad ei hun, ac ymhlith ei berthynasau ei hun, ac yn ei dŷ ei hun.</verse>
			<verse number="5">Ac yno ni allai wneuthur dim gwyrthiau, oddieithr gan roi Ei ddwylaw ar ychydig gleifion, eu hiachau hwynt.</verse>
			<verse number="6">A rhyfeddodd o herwydd eu hangrediniaeth; ac aeth i’r pentrefi oddi amgylch, gan ddysgu.</verse>
			<verse number="7">A galwodd Atto y deuddeg, a dechreuodd eu danfon hwynt bob yn ddau a dau; a rhoddodd iddynt awdurdod ar yr ysprydion aflan;</verse>
			<verse number="8">a gorchymynodd iddynt na chymmerent ddim i’ r daith oddieithr ffon yn unig, ddim bara, ddim ysgrepan, ddim arian yn eu gwregys;</verse>
			<verse number="9">eithr â sandalau am eu traed; ac, Nac ymwisgwch â dau gochl.</verse>
			<verse number="10">A dywedodd wrthynt, Pa le bynnag yr eloch i mewn i dŷ, yno arhoswch hyd onid eloch allan oddi yno.</verse>
			<verse number="11">A pha le bynnag ni’ch derbyn, ac ni chlywant chwi, wrth fyned allan oddi yno, ysgydwch ymaith y llwch y sydd tan eich traed, yn dystiolaeth iddynt.</verse>
			<verse number="12">Ac wedi myned allan pregethasant ar edifarhau o honynt.</verse>
			<verse number="13">A chythreuliaid lawer a fwriasant hwy allan; ac enneiniasant ag olew lawer o gleifion, ac a’u hiachasant.</verse>
			<verse number="14">A chlywodd y brenhin Herod, canys amlwg oedd Ei enw, a dywedodd, Ioan, yr hwn oedd yn bedyddio, a gyfododd o feirw, ac o achos hyny y gweithia’r gwyrthiau ynddo.</verse>
			<verse number="15">Ac eraill a ddywedasant, Elias yw. Ac eraill a ddywedasant, Prophwyd yw, fel un o’r prophwydi.</verse>
			<verse number="16">Ac wedi clywed o Herod, dywedodd, Yr hwn y torrais i ei ben, Ioan, efe a gyfododd;</verse>
			<verse number="17">canys efe, Herod, a ddanfonodd ac a ddaliodd Ioan, ac a rwymodd ef yngharchar, o achos Herodias, gwraig Philip ei frawd, canys honno a briodasai efe.</verse>
			<verse number="18">Canys dywedodd Ioan wrth Herod, Nid cyfreithlawn yw i ti fod a chenyt wraig dy frawd.</verse>
			<verse number="19">Ac Herodias a ddaliodd wg iddo, ac a ewyllysiodd ei ladd ef;</verse>
			<verse number="20">ac ni allai; canys Herod a ofnai Ioan, gan wybod ei fod yn ŵr cyfiawn a sanctaidd, ac a’i cadwai ef; ac wedi ei glywed ef, llawer yr ammeuai, a da oedd ganddo ei glywed ef.</verse>
			<verse number="21">Ac wedi dyfod diwrnod cyfaddas, pan fu i Herod, ar ei ddydd genedigaeth, wneuthur swpper i’w bennaethiaid,</verse>
			<verse number="22">a’i filwriaid, ac i oreugwyr Galilea, ac wedi dyfod i mewn o’i merch hi, Herodias, ac wedi dawnsio o honi, boddhaodd Herod a’r rhai yn lled-orwedd gydag ef wrth y ford; a’r brenhin a ddywedodd wrth y llangces,</verse>
			<verse number="23">Gofyn i mi pa beth bynnag a ewyllysi, a rhoddaf ef i ti;</verse>
			<verse number="24">a thyngodd iddi, Pa beth bynnag a ofyni, rhoddaf ef i ti, hyd hanner fy nheyrnas. Ac wedi myned allan o honi, dywedodd wrth ei mam, Pa beth a ofynaf?</verse>
			<verse number="25">A hi a ddywedodd, Pen Ioan y sy’n bedyddio. Ac wedi myned i mewn yn uniawn, ar frys, at y brenhin, gofynodd, gan ddywedyd,</verse>
			<verse number="26">Ewyllysiaf am i ti, allan o law, roddi i mi, ar ddysgl, ben Ioan Fedyddiwr. Ac wedi myned yn dra athrist, y brenhin, o achos ei lwon a’r rhai yn lled-orwedd wrth y ford, nid ewyllysiai ei diystyru hi.</verse>
			<verse number="27">Ac yn uniawn, gan ddanfon o’r brenhin lys-filwr, gorchymynodd ddwyn ei ben ef ar ddysgl.</verse>
			<verse number="28">Ac wedi myned ymaith torrodd hwnw ei ben ef yn y carchar, a daeth â’i ben ef ar ddysgl, a rhoddodd ef i’r llangces, a’r llangces a’i rhoddodd i’w mam.</verse>
			<verse number="29">Ac wedi clywed o’i ddisgyblion, daethant a chymmerasant i fynu ei gelain, a dodasant hi mewn bedd.</verse>
			<verse number="30">Ac ymgasglodd yr apostolion at yr Iesu, a mynegasant Iddo yr holl bethau, cynnifer ag a wnaethant ac a ddysgasant.</verse>
			<verse number="31">A dywedodd wrthynt, Deuwch chwi eich hunain o’r neilldu i le anial, a gorphwyswch ychydig, canys y rhai yn dyfod ac yn myned oeddynt lawer, ac hyd yn oed i fwytta nid oedd ganddynt amser cyfaddas:</verse>
			<verse number="32">ac aethant ymaith yn y cwch i le anial o’r neilldu.</verse>
			<verse number="33">A gwelid hwynt yn cilio, ac Ei adnabod Ef a fu gan laweroedd; ac o’r holl ddinasoedd y rhedasant yno ar draed, a rhagflaenasant hwynt.</verse>
			<verse number="34">Ac wedi myned allan, gwelodd Efe dyrfa fawr, a thosturiodd wrthynt, canys yr oeddynt fel defaid heb ganddynt fugail; a dechreuodd ddysgu iddynt lawer o bethau.</verse>
			<verse number="35">Ac weithian, yr awr wedi myned yn hwyr, wedi dyfod o’i ddisgyblion Atto, dywedasant, Anial yw’r lle,</verse>
			<verse number="36">ac weithian yr awr sydd hwyr: gollwng hwynt ymaith, fel, wedi myned i’r wlad oddi amgylch ac i’r pentrefi, y prynont iddynt eu hunain beth i’ w fwytta.</verse>
			<verse number="37">Ac Efe, gan atteb, a ddywedodd wrthynt, Rhoddwch chwi iddynt beth i’ w fwytta. A dywedasant Wrtho, Wedi myned ymaith, a brynwn ni werth deucan denar o fara, a’i roddi iddynt i’w fwytta?</verse>
			<verse number="38">Ac Efe a ddywedodd wrthynt, Pa sawl torth sydd genych? Ewch; edrychwch. A phan wyddent, dywedasant, Pump, a dau bysgodyn.</verse>
			<verse number="39">A gorchymynodd iddynt am i bawb led-orwedd, yn fyrddeidiau a byrddeidiau, ar y glaswellt.</verse>
			<verse number="40">A lled-orweddasant yn rhesau a rhesau, yn gannoedd ac yn ddeg a deugeiniau.</verse>
			<verse number="41">Ac wedi cymmeryd y pum torth a’r ddau bysgodyn, gan edrych i fynu tua’r nef, bendithiodd, a thorrodd y torthau: a rhoddodd i’r disgyblion, fel y gosodent ger eu bronnau hwynt: ac y ddau bysgodyn a rannodd Efe rhyngddynt oll.</verse>
			<verse number="42">A bwyttasant, bawb o honynt, a digonwyd hwynt.</verse>
			<verse number="43">A chodasant y briwfwyd, llonaid deuddeg basged, ac o’r pysgod.</verse>
			<verse number="44">Ac yr oedd y rhai a fwyttasant y torthau, yn bum mil o wŷr.</verse>
			<verse number="45">Ac yn uniawn y cymhellodd Efe Ei ddisgyblion i fyned i’r cwch, a myned o’r blaen i’r lan arall, i Bethtsaida, tra fyddai Efe yn gollwng ymaith y dyrfa.</verse>
			<verse number="46">Ac wedi canu yn iach iddynt, aeth ymaith i’r mynydd i weddïo.</verse>
			<verse number="47">A’r hwyr wedi dyfod, yr oedd y cwch ar ganol y môr, ac Efe ar Ei ben Ei hun ar y tir.</verse>
			<verse number="48">A chan eu gweled hwynt yn flin arnynt yn rhwyfo, canys yr oedd y gwynt yn eu herbyn, ynghylch y bedwaredd wylfa o’r nos daeth attynt, dan rodio ar y môr, ac ewyllysiai fyned heibio iddynt.</verse>
			<verse number="49">A hwythau, gan Ei weled Ef ar y môr, yn rhodio, a dybiasant mai drychiolaeth ydoedd, a gwaeddasant, canys yr oll o honynt a’i gwelsant Ef, ac a gythryflwyd.</verse>
			<verse number="50">Ac Efe yn uniawn a lefarodd â hwynt, ac a ddywedodd wrthynt, Byddwch hyderus, Myfi yw: Nac ofnwch.</verse>
			<verse number="51">Ac esgynodd attynt i’r cwch; a thawelodd y gwynt; ac yn ddirfawr y synnasant ynddynt eu hunain, canys ni ddeallent am y torthau,</verse>
			<verse number="52">ac yr oedd eu calon wedi caledu.</verse>
			<verse number="53">Ac wedi myned trosodd o honynt, daethant i dir, i Gennesaret, ac angorasant.</verse>
			<verse number="54">Ac wedi dyfod o honynt allan o’r cwch,</verse>
			<verse number="55">yn uniawn, gan Ei adnabod Ef, y rhedasant o amgylch yr holl oror hwnw, a dechreuasant ddwyn oddi amgylch, ar eu gorwedd-bethau, y rhai drwg eu hwyl, i ba le y clywent Ei fod Ef.</verse>
			<verse number="56">Ac i ba le bynnag yr elai Efe i mewn, i bentrefi, neu ddinas, neu wlad, yn y marchnadoedd y gosodent y cleifion, ac attolygent Iddo am gyffwrdd o honynt ag hyd yn oed ymyl Ei gochl Ef: a chynnifer ag a gyffyrddasant ag Ef a iachawyd.</verse>
		</chapter>
		<chapter number="7">
			<verse number="1">Ac ymgasglodd Atto y Pharisheaid a rhai o’r ysgrifenyddion,</verse>
			<verse number="2">wedi dyfod o Ierwshalem: ac wedi gweled rhai o’i ddisgyblion Ef mai â dwylaw cyffredin (hyny yw, heb eu golchi),</verse>
			<verse number="3">y bwyttaent eu bwyd, (canys y Pharisheaid a’r holl Iuddewon, oni ddyfal-olchant eu dwylaw, ni fwyttant,</verse>
			<verse number="4">gan ddal traddodiad yr hynafiaid: a phan o’r farchnad y deuant, onid ymolchant ni fwyttant; a llawer peth arall sydd a gymmerasant i’w cadw, golchiad cwppanau ac ystenau ac efyddynau;)</verse>
			<verse number="5">gofynodd y Pharisheaid a’r ysgrifenyddion Iddo, Paham nad yw Dy ddisgyblion yn rhodio yn ol traddodiad yr hynafiaid, ond â dwylaw cyffredin y bwyttant eu bara?</verse>
			<verse number="6">Ac Efe a ddywedodd wrthynt, Da y prophwydodd Eshaiah am danoch chwi y rhagrithwyr, fel yr ysgrifenwyd, “Y bobl hyn, â’u gwefusau yr anrhydeddant Fi, Ond eu calon, pell yw Oddiwrthyf;</verse>
			<verse number="7">Ond yn ofer yr addolant Fi, Gan ddysgu yn athrawiaethau orchymynion dynion.”</verse>
			<verse number="8">Gan adael heibio orchymyn Duw, dal yr ydych draddodiad dynion.</verse>
			<verse number="9">A dywedodd wrthynt, Gwych y diystyrwch orchymyn Duw, fel mai eich traddodiad a gadwoch;</verse>
			<verse number="10">canys Mosheh a ddywedodd, “Anrhydedda dy dad a’th fam,” ac, “Yr hwn a felldithio ei dad neu ei fam, â marwolaeth bydded iddo farw.”</verse>
			<verse number="11">Ond chwychwi a ddywedwch, Os dywaid dyn wrth ei dad neu ei fam, Corban (yr hwn yw Rhodd) yw pa beth bynnag y buasai i ti gael lles trwyddo oddiwrthyf,</verse>
			<verse number="12">nid ydych mwyach yn gadael iddo wneuthur dim byd i’w dad neu i’w fam,</verse>
			<verse number="13">gan ddirymmu Gair Duw â’ch traddodiad, yr hwn a draddodasoch. A chyffelyb bethau o’r un fath, llawer o honynt yr ydych yn eu gwneuthur.</verse>
			<verse number="14">Ac wedi galw Atto y dyrfa drachefn, dywedodd wrthynt, Gwrandewch Arnaf, bawb, a deallwch.</verse>
			<verse number="15">Nid oes dim gan fyned o’r tu allan i ddyn i’r tu mewn iddo, a all ei halogi ef; eithr y pethau sy’n dyfod allan yw’r rhai sy’n halogi’r dyn.</verse>
			<verse number="17">A phan aeth i mewn i dŷ oddiwrth y dyrfa, gofynodd Ei ddisgyblion Iddo am y ddammeg;</verse>
			<verse number="18">a dywedodd wrthynt, A ydych chwithau hefyd mor ddiddeall? Oni ddeallwch am bob peth sy’n myned o’r tu allan i’r tu mewn i’r dyn,</verse>
			<verse number="19">na all efe ei halogi ef, gan nad yw yn myned i mewn i’r galon, eithr i’r bol, ac i’r geudy y mae yn myned allan; gan lanhau o hono yr holl fwydydd?</verse>
			<verse number="20">A dywedodd, Yr hyn y sy’n dyfod allan o ddyn, hyny sydd yn halogi’r dyn;</verse>
			<verse number="21">canys oddi mewn, allan o galon dynion, y mae meddyliau drwg yn dyfod allan, putteindra,</verse>
			<verse number="22">lladradau, llofruddiaethau, tor-priodasau, cybydd-dod, drygioni, twyll, anlladrwydd, drwg-lygad, cableddau, balchder, ynfydrwydd;</verse>
			<verse number="23">yr holl bethau drwg hyn, oddi mewn y deuant allan, ac halogant y dyn.</verse>
			<verse number="24">Ac oddiyno, ar ol cyfodi, yr aeth ymaith i gyffiniau Tyrus a Tsidon; ac wedi myned i mewn i dŷ, ewyllysiodd na fyddai i neb wybod;</verse>
			<verse number="25">ac ni allai fod yn guddiedig; eithr yn uniawn, wedi clywed am Dano gan wraig, merch fechan yr hon oedd ag yspryd aflan ynddi, wedi dyfod o honi syrthiodd wrth Ei draed Ef.</verse>
			<verse number="26">Ac yr oedd y wraig yn Roeges, Surophenesiad o genedl; a gofynodd Iddo fwrw’r cythraul allan o’i merch.</verse>
			<verse number="27">A dywedodd Efe wrthi, Gad yn gyntaf y digoner y plant, canys nid da yw cymmeryd bara’r plant a’ i daflu i’r cenawon cwn.</verse>
			<verse number="28">A hithau a attebodd ac a ddywedodd Wrtho, Felly, Arglwydd; ac y cenawon cwn, tan y bwrdd, a fwyttant o friwsion y plant.</verse>
			<verse number="29">A dywedodd Efe wrthi, Am y gair hwn, dos ymaith; aeth y cythraul allan o’th ferch di.</verse>
			<verse number="30">Ac wedi myned ymaith i’w thŷ, cafodd y plentyn wedi ei bwrw ar y gwely, a’r cythraul wedi myned allan.</verse>
			<verse number="31">Ac wedi myned allan trachefn o gyffiniau Tyrus, daeth trwy Tsidon at fôr Galilea, trwy ganol cyffiniau Decapolis.</verse>
			<verse number="32">A dygasant Atto ddyn byddar ac attal dywedyd arno; ac attolygasant Iddo ddodi arno Ei law.</verse>
			<verse number="33">Ac wedi ei gymmeryd ef allan o’r dyrfa, o’r neilldu, rhoddodd Ei fysedd yn ei glustiau ef; ac, wedi poeri o Hono, cyffyrddodd â’i dafod ef;</verse>
			<verse number="34">a chan edrych i fynu i’r nef, ocheneidiodd,</verse>
			<verse number="35">a dywedodd wrtho, Ethpatach, yr hyn yw, Agorer di: ac agorwyd ei glustiau ef, gollyngwyd rhwym ei dafod, a llefarodd efe yn iawn.</verse>
			<verse number="36">A gorchymynodd Efe iddynt na ddywedent wrth neb; ond po mwyaf y gorchymynodd Efe iddynt, mwy dros ben y cyhoeddasant;</verse>
			<verse number="37">a bu aruthr dros ben ganddynt, gan ddywedyd, Da y gwnaeth Efe bob peth; a gwneud y mae i’r byddariaid glywed ac i’r mudion lefaru.</verse>
		</chapter>
		<chapter number="8">
			<verse number="1">Yn y dyddiau hyny trachefn, a’r dyrfa yn fawr, ac heb ganddynt yr hyn a fwyttaent, wedi galw Atto Ei ddisgyblion,</verse>
			<verse number="2">dywedodd wrthynt, Tosturio yr wyf wrth y dyrfa, canys weithian tridiau sydd y maent yn aros gyda Mi, ac nid oes ganddynt yr hyn a fwyttant;</verse>
			<verse number="3">ac os gollyngaf hwynt ymaith ar eu cythlwng i’w teiau, llewygent ar y ffordd; a rhai o honynt, o hirbell y daethant.</verse>
			<verse number="4">Ac attebodd Ei ddisgyblion Iddo, O ba le y gall neb ddigoni y rhai hyn â thorthau mewn anialwch?</verse>
			<verse number="5">A gofynodd iddynt, Pa sawl torth sydd genych?</verse>
			<verse number="6">A hwy a ddywedasant, Saith. A gorchymynodd i’r dyrfa led-orwedd ar y ddaear; ac wedi cymmeryd y saith dorth a rhoddi diolch, torrodd hwynt, a rhoddodd i’w ddisgyblion, fel y gosodent ger eu bronnau: a gosodasant ger bron y dyrfa.</verse>
			<verse number="7">Ac yr oedd ganddynt ychydig bysgod bychain; ac wedi eu bendithio hwynt, dywedodd am eu rhoddi hwynt hefyd ger bron.</verse>
			<verse number="8">A bwyttasant, a digonwyd hwynt: a chymmerasant i fynu yr hyn oedd dros ben o friw-fwyd, saith gawellaid.</verse>
			<verse number="9">Ac yr oeddynt ynghylch pedair mil;</verse>
			<verse number="10">a gollyngodd Efe hwynt ymaith. Ac wedi myned yn uniawn i’r cwch ynghyda’i ddisgyblion, aeth i barthau Dalmanwtha.</verse>
			<verse number="11">Ac aeth y Pharisheaid allan, a dechreuasant ymholi ag Ef, gan geisio Ganddo arwydd o’r nef, gan Ei demtio.</verse>
			<verse number="12">Ac wedi ocheneidio yn Ei yspryd, dywedodd, Paham y mae’r genhedlaeth hon yn ceisio arwydd?</verse>
			<verse number="13">Yn wir y dywedaf wrthych, Ni roddir i’r genhedlaeth hon arwydd. Ac wedi eu gadael, gan fyned trachefn i’r cwch, aeth ymaith i’r lan arall.</verse>
			<verse number="14">Ac anghofiasant gymmeryd torthau, ac nid oedd ganddynt oddieithr un dorth ynghyda hwynt yn y cwch.</verse>
			<verse number="15">A gorchymynodd Efe iddynt, gan ddywedyd, Edrychwch; ymogelwch rhag surdoes y Pharisheaid a surdoes Herod.</verse>
			<verse number="16">Ac ymresymmasant wrth eu gilydd, gan ddywedyd, Torthau nid oes genym.</verse>
			<verse number="17">A chan wybod o’r Iesu, dywedodd wrthynt, Paham yr ymresymmwch am nad oes torthau genych? Onid ydych etto yn ystyried nac yn deall? Ai wedi ei chaledu y mae eich calon genych?</verse>
			<verse number="18">A llygaid genych, oni welwch? A chlustiau genych, oni chlywch? Ac oni chofiwch?</verse>
			<verse number="19">Pan y pum torth a dorrais i’r pum mil, pa sawl basgedaid yn llawn o friw-fwyd a gymmerasoch i fynu?</verse>
			<verse number="20">Dywedasant Wrtho, Deuddeg. A phan y saith a dorrais i’r pedair mil, llonaid pa sawl cawell o friw-fwyd a gymmerasoch i fynu?</verse>
			<verse number="21">A dywedasant Wrtho, Saith. A dywedodd wrthynt, Onid ydych etto yn deall?</verse>
			<verse number="22">A daethant i Bethtsaida. A dygasant Atto ddyn dall; a deisyfiasant Arno ar Iddo gyffwrdd ag ef.</verse>
			<verse number="23">Ac wedi ymaflyd yn llaw y dall, cymmerodd ef allan o’r pentref. Ac wedi poeri o Hono i’w lygaid ef, a rhoddi Ei ddwylaw arno, gofynodd iddo, A weli di ryw beth?</verse>
			<verse number="24">Ac wedi edrych i fynu, dywedodd, Gwelaf ddynion, fel preniau y gwelaf hwynt, yn rhodio.</verse>
			<verse number="25">Yna y rhoddodd Efe trachefn Ei ddwylaw ar ei lygaid ef; a gwelodd efe yn drwyadl, ac adferwyd ef, a gwelodd bob peth yn eglur.</verse>
			<verse number="26">A danfonodd Efe ef i’w dŷ, gan ddywedyd, I’r pentref na ddos i mewn.</verse>
			<verse number="27">Ac aeth yr Iesu a’i ddisgyblion allan i bentrefi Cesarea Philippi. Ac ar y ffordd gofynodd i’w ddisgyblion, Pwy y dywaid dynion Fy mod I?</verse>
			<verse number="28">A hwy a lefarasant Wrtho, gan ddywedyd, Ioan Fedyddiwr; ac eraill, Elias; ac eraill, Un o’r prophwydi.</verse>
			<verse number="29">Ac Efe a ofynodd iddynt, A chwychwi, pwy y dywedwch Fy mod I? Gan atteb, Petr a ddywedodd Wrtho, Tydi wyt y Crist.</verse>
			<verse number="30">A dwrdiodd hwynt na ddywedent wrth neb am Dano.</verse>
			<verse number="31">A dechreuodd eu dysgu hwynt, Y mae rhaid i Fab y Dyn oddef llawer, ac Ei wrthod gan yr henuriaid a’r archoffeiriaid a’r ysgrifenyddion, ac Ei ladd, ac ar ol tridiau adgyfodi.</verse>
			<verse number="32">Ac yn eglur y llefarodd Efe y gair hwn. Ac wedi Ei gymmeryd Ef atto, Petr a ddechreuodd Ei ddwrdio Ef.</verse>
			<verse number="33">Ac wedi troi o Hono, a chan weled Ei ddisgyblion, dwrdiodd Petr, a dywedodd, Dos yn fy ol I, Satan, canys nid synied pethau Duw yr wyt, eithr pethau dynion.</verse>
			<verse number="34">Ac wedi galw y dyrfa Atto ynghyd a’i ddisgyblion, dywedodd wrthynt, Os yw neb yn ewyllysio dyfod ar Fy ol I, ymwaded ag ef ei hun, a chymmered i fynu ei groes, a chanlyned Fi; canys pwy bynnag a ewyllysio gadw ei einioes, a’i cyll hi;</verse>
			<verse number="35">a phwy bynnag a gollo ei einioes o’m hachos I a’r efengyl a’i ceidw hi:</verse>
			<verse number="36">canys pa beth y llesa ddyn fod wedi ynnill y byd oll a chael coll o’i enaid?</verse>
			<verse number="37">Canys pa beth a roddai dyn yn gyfnewid am ei enaid?</verse>
			<verse number="38">Canys pwy bynnag fo ag arno gywilydd o Myfi a’m geiriau Yn y genhedlaeth odinebus a phechadurus hon; Mab y Dyn hefyd fydd ag Arno gywilydd o hono ef, Pan ddaw yngogoniant Ei Dad ynghyda’r angylion sanctaidd.</verse>
		</chapter>
		<chapter number="9">
			<verse number="1">A dywedodd wrthynt, Yn wir y dywedaf wrthych, Y mae rhai yma, o’r rhai sy’n sefyll ger llaw, y rhai ni phrofant mo angau, nes gweled o honynt deyrnas Dduw yn dyfod mewn nerth.</verse>
			<verse number="2">Ac wedi chwe diwrnod, cymmerodd yr Iesu Atto Petr ac Iago ac Ioan, a dug hwynt i fynu i fynydd uchel, o’r neilldu, ar eu pennau eu hunain: a gwedd-newidiwyd Ef yn eu gwydd hwynt.</verse>
			<verse number="3">A’i ddillad a aethant yn ddisglaer, yn wynion dros ben, y fath na all pannwr ar y ddaear gannu gymmaint.</verse>
			<verse number="4">Ac ymddangosodd iddynt Elias ynghyda Mosheh, ac yr oeddynt yn ymddiddan â’r Iesu,</verse>
			<verse number="5">A chan atteb, Petr a ddywedodd wrth yr Iesu, Rabbi, ardderchog yw bod o honom yma: a gwnawn dair pabell;</verse>
			<verse number="6">i Ti, un; ac i Mosheh, un; ac i Elias, un; canys ni wyddai pa beth a attebai, canys mewn dychryn yr oeddynt.</verse>
			<verse number="7">A bu cwmmwl yn cysgodi trostynt; a bu llef o’r cwmmwl, Hwn yw Fy Mab anwyl: Arno Ef gwrandewch.</verse>
			<verse number="8">Ac yn ddisymmwth wedi edrych o amgylch ni welent neb mwyach, oddieithr yr Iesu ar Ei ben Ei hun ynghyda hwynt.</verse>
			<verse number="9">Ac wrth ddyfod i lawr o honynt o’r mynydd, gorchymynodd iddynt na fynegent wrth neb y pethau a welsant, oddieithr pan fo Mab y Dyn wedi adgyfodi o feirw.</verse>
			<verse number="10">Ac y gair hwn a ddaliasant, gan gydymholi yn eu plith eu hunain pa beth yw yr “Adgyfodi o feirw.”</verse>
			<verse number="11">A gofynasant Iddo, gan ddywedyd, Dywaid yr ysgrifenyddion fod rhaid i Elias ddyfod yn gyntaf.</verse>
			<verse number="12">Ac Efe a ddywedodd wrthynt, Elias, yn wir, wedi dyfod yn gyntaf, a edfryd bob peth: a pha fodd yr ysgrifenwyd am Fab y Dyn mai llawer a ddioddef Efe, ac Ei ddirmygu?</verse>
			<verse number="13">Eithr dywedaf wrthych fod Elias wedi dyfod, a gwnaethant iddo gymmaint ag a ewyllysiasant, fel yr ysgrifenwyd am dano.</verse>
			<verse number="14">Ac wedi dyfod at y disgyblion, gwelsant dyrfa fawr yn eu cylch hwynt, ac ysgrifenyddion yn cydymholi â hwynt.</verse>
			<verse number="15">Ac yn uniawn, yr holl dyrfa, wrth Ei weled Ef, a synnasant;</verse>
			<verse number="16">a chan redeg Atto, cyfarchasant Iddo; a gofynodd iddynt, Am ba beth yr ymholwch â hwynt?</verse>
			<verse number="17">Ac attebodd un o’r dyrfa Iddo, Athraw, daethum â’m mab Attat, gan yr hwn y mae yspryd mud;</verse>
			<verse number="18">a pha le bynnag y cymmero efe ef, ei rwygo ef y mae; a bwrw ewyn y mae yntau, ac yn ysgyrnygu dannedd, ac yn gwywo: a dywedais wrth Dy ddisgyblion ar fwrw o honynt ef allan, ac ni allasant.</verse>
			<verse number="19">Ac Efe, gan atteb iddynt, a ddywedodd, O genhedlaeth ddiffydd, pa hyd mai gyda chwi y byddaf? Pa hyd y goddefaf chwi?</verse>
			<verse number="20">Deuwch ag ef Attaf Fi. A daethant ag ef Atto; ac wedi Ei weled Ef, yr yspryd yn uniawn a’i drylliodd ef; ac wedi syrthio o hono ar y ddaear, ymdreiglodd, dan fwrw ewyn.</verse>
			<verse number="21">A gofynodd Efe i’w dad, Pa faint o amser y mae hyn wedi digwydd iddo?</verse>
			<verse number="22">Ac efe a ddywedodd, Er’s yn fachgen bach. A mynych i’ r tân y bwrw efe ef, ac i’ r dwfr, fel y difetho ef: eithr os gelli ddim, cymmorth ni, gan dosturio wrthym.</verse>
			<verse number="23">A’r Iesu a ddywedodd wrtho, “Os gelli!” Y mae pob peth o fewn gallu y neb a gredo.</verse>
			<verse number="24">Yn uniawn dan waeddi, tad y bachgen a ddywedodd, Credu yr wyf; cymmorth fy anghrediniaeth.</verse>
			<verse number="25">A chan weled o’r Iesu fod tyrfa yn cyd-redeg, dwrdiodd yr yspryd aflan, gan ddywedyd wrtho, Yspryd mud a byddar, Myfi a orchymynaf i ti, Tyred allan o hono; ac na ddos mwyach i mewn iddo.</verse>
			<verse number="26">A chan waeddi, a dryllio llawer arno ef, daeth allan; ac aeth y bachgen fel un marw, fel y bu i lawer ddywedyd, Y mae efe wedi marw.</verse>
			<verse number="27">Ac yr Iesu, wedi ei gymmeryd ef erbyn ei law, a’i cyfododd ef.</verse>
			<verse number="28">Ac wedi myned o Hono i mewn i dŷ, Ei ddisgyblion, o’r neilldu, a ofynasant Iddo, gan ddywedyd, Nyni ni allem ei fwrw ef allan.</verse>
			<verse number="29">A dywedodd wrthynt, Y rhyw hwn, ni all er dim ddyfod allan, oddieithr trwy weddi.</verse>
			<verse number="30">Ac wedi myned allan oddiyno, ymdeithiasant trwy Galilea;</verse>
			<verse number="31">ac ni fynai i neb wybod; canys dysgu Ei ddisgyblion yr oedd Efe, a dywedodd wrthynt, Mab y Dyn a draddodir i ddwylaw dynion, a lladdant Ef; ac wedi Ei ladd, ar ol tridiau yr adgyfyd.</verse>
			<verse number="32">A hwy ni ddeallent yr ymadrodd, ac ofnent ofyn Iddo.</verse>
			<verse number="33">A daethant i Caphernahwm. A phan oedd yn y tŷ, gofynodd iddynt, Am ba beth yr ymddadleuech ar y ffordd?</verse>
			<verse number="34">A hwy a dawsant; canys ymddadleuasant â’u gilydd ar y ffordd, Pwy oedd fwyaf?</verse>
			<verse number="35">Ac wedi eistedd, galwodd y deuddeg, a dywedodd wrthynt, Os myn neb fod yn gyntaf, bydd efe olaf o’r cwbl, a gweinidog i bawb.</verse>
			<verse number="36">Ac wedi cymmeryd bachgenyn, gosododd ef yn eu canol; ac wedi ei gymmeryd ef yn Ei freichiau, dywedodd wrthynt,</verse>
			<verse number="37">Pwy bynnag a dderbynio un o’r cyfryw blant bychain yn Fy enw I, Myfi a dderbyn efe: a phwy bynnag a’m derbynio I, nid Myfi a dderbyn efe, eithr yr Hwn a’m danfonodd I.</verse>
			<verse number="38">Dywedodd Ioan Wrtho, Athraw, gwelsom ryw un, yr hwn oedd yn Dy enw yn bwrw allan gythreuliaid; a rhwystrasom ef am nad yw yn ein canlyn.</verse>
			<verse number="39">A’r Iesu a ddywedodd, Na rwystrwch ef; canys nid oes neb a wna wyrth yn Fy enw I,</verse>
			<verse number="40">a gallu o hono ar frys roi drygair i Mi, canys y neb nad yw i’n herbyn, o’n tu ni y mae.</verse>
			<verse number="41">Canys pwy bynnag a roddo i chwi i’w yfed gwppanaid o ddwfr yn yr enw mai i Grist y perthynwch, yn wir y dywedaf wrthych,</verse>
			<verse number="42">Ni chyll efe, er dim, ei obrwy; a phwy bynnag a baro dramgwydd i un o’r rhai bychain hyn y sydd yn credu Ynof, gwell fyddai iddo o lawer pe gosodid maen mawr melin am ei wddf, a’i daflu i’r môr.</verse>
			<verse number="43">Ac os tramgwydd a bair dy law i ti, tor hi ymaith, canys gwell yw myned o honot i mewn i’r bywyd yn anafus, nag a’th ddwy law genyt fyned ymaith i Gehenna, i’r tân anniffoddadwy;</verse>
			<verse number="44">ac os dy droed a baro dramgwydd i ti, tor ef ymaith;</verse>
			<verse number="45">gwell yw myned o honot i mewn i’r bywyd yn gloff, nag a’th ddau droed genyt dy daflu i Gehenna;</verse>
			<verse number="46">ac os dy lygad a baro dramgwydd i ti, bwrw ef ymaith;</verse>
			<verse number="47">gwell yw myned o honot yn un-llygeidiog i deyrnas Dduw, nag a dau lygad genyt dy daflu i Gehenna,</verse>
			<verse number="48">lle nid yw eu pryf yn marw,</verse>
			<verse number="49">a’r tân ni ddiffoddir; canys â thân yr helltir pob un.</verse>
			<verse number="50">Da yw’r halen; ond os yr halen a â yn ddihallt, â pha beth yr helltir ef? Bydded genych halen ynoch eich hunain, a byddwch heddychlawn a’ch gilydd.</verse>
		</chapter>
		<chapter number="10">
			<verse number="1">Ac oddi yno, wedi cyfodi o Hono, yr aeth i gyffiniau Iwdea, ac i lan arall yr Iorddonen; a thrachefn y cyd-gyrchodd torfeydd Atto; ac fel yr oedd yn arferu, dysgodd hwynt drachefn.</verse>
			<verse number="2">Ac wedi dyfod Atto, y Pharisheaid a ofynasant Iddo, Ai cyfreithlawn yw i ddyn ollwng ymaith ei wraig? gan Ei demtio Ef.</verse>
			<verse number="3">Ac Efe, gan atteb, a ddywedodd wrthynt,</verse>
			<verse number="4">Pa beth a orchymynodd Mosheh i chwi? A hwy a ddywedasant, Mosheh a ganiattaodd ysgrifenu llythyr ysgar, ac ei gollwng hi ymaith.</verse>
			<verse number="5">A’r Iesu a ddywedodd wrthynt, O achos eich calon-galedwch yr ysgrifenodd i chwi y gorchymyn hwn:</verse>
			<verse number="6">ond o ddechreuad y greadigaeth, “Gwrryw a banyw y gwnaeth Efe hwynt.”</verse>
			<verse number="7">O herwydd hyn yr ymedy gŵr â’i dad, ac â’i fam, ac y glŷn wrth ei wraig; a bydd y ddau yn un cnawd;</verse>
			<verse number="8">fel nad ydynt mwy yn ddau, eithr yn un cnawd,</verse>
			<verse number="9">Yr hyn, gan hyny, y bu i Dduw ei gydgyssylltu, Na fydded i ddyn ei wahanu ef.</verse>
			<verse number="10">Ac yn y tŷ drachefn y disgyblion a ofynasant Iddo am y peth hwn;</verse>
			<verse number="11">a dywedodd wrthynt, Pwy bynnag a ollyngo ymaith ei wraig, ac a briodo un arall, godinebu yn ei herbyn y mae;</verse>
			<verse number="12">ac os hithau, wedi gollwng ymaith ei gwr, a briodo un arall, godinebu y mae.</verse>
			<verse number="13">A dygasant Atto blant bychain, fel y cyffyrddai â hwynt; ac y disgyblion a ddwrdiasant hwynt.</verse>
			<verse number="14">Ac wrth weled hyn, yr Iesu a dristawyd, a dywedodd wrthynt, Gadewch i’r plant bychain ddyfod Attaf; na rwystrwch hwynt; canys eiddo y cyfryw rai yw teyrnas Dduw.</verse>
			<verse number="15">Yn wir y dywedaf wrthych, Pwy bynnag na dderbynio deyrnas Dduw fel plentyn bach, nid aiff efe ddim i mewn iddi.</verse>
			<verse number="16">Ac wedi eu cymmeryd hwynt yn Ei freichiau, bendithiodd hwynt, dan roddi Ei ddwylaw arnynt.</verse>
			<verse number="17">Ac wrth fyned allan o hono ar Ei ffordd, gan redeg Atto o ryw un, a phenlinio Iddo, gofynodd Iddo, Athraw da, pa beth da a wnaf fel y bo bywyd tragywyddol i’w etifeddu genyf?</verse>
			<verse number="18">A’r Iesu a ddywedodd wrtho, Paham y gelwi Fi yn dda?</verse>
			<verse number="19">Nid oes neb yn dda, oddieithr un, sef Duw. Y gorchymynion a wyddost, Na ladd; Na odineba; Na ladratta; Na au-dystiolaetha; Na cham-golleda: Anrhydedda dy dad a’th fam.</verse>
			<verse number="20">Ac efe a ddywedodd Wrtho, Athraw, y rhai hyn i gyd a gedwais o’m hieuengctyd.</verse>
			<verse number="21">A’r Iesu, gan edrych arno, a’i hoffodd ef, ac a ddywedodd wrtho, Un peth sydd genyt ti ar ol; dos, a chymmaint ag sydd genyt, gwerth ef, a dyro i’r tlodion; a bydd i ti drysor yn y nef; a thyred, a chanlyn Fi.</verse>
			<verse number="22">Ac efe, wedi pruddhau wrth yr ymadrodd, a aeth ymaith yn athrist; canys yr oedd efe a chanddo feddiannau lawer.</verse>
			<verse number="23">Ac wedi edrych o amgylch, yr Iesu a ddywedodd wrth Ei ddisgyblion, Mor anhawdd y bydd i’r rhai a golud ganddynt, fyned i mewn i deyrnas Dduw.</verse>
			<verse number="24">A’r disgyblion a synnasant wrth Ei eiriau. A’r Iesu, gan atteb drachefn, a ddywedodd wrthynt, O blant, mor anhawdd yw myned o’r rhai sydd yn ymddiried yn eu golud i mewn i deyrnas Dduw:</verse>
			<verse number="25">Haws yw myned o gamel trwy grau nodwydd ddur Na myned o oludog i mewn i deyrnas Dduw.</verse>
			<verse number="26">A bu aruthr dros ben ganddynt, gan ddywedyd Wrtho, A phwy a all fod yn gadwedig?</verse>
			<verse number="27">A chan edrych arnynt, yr Iesu a ddywedodd, Gyda dynion ammhosibl yw, eithr nid gyda Duw; canys pob peth sydd bosibl gyda Duw.</verse>
			<verse number="28">A dechreuodd Petr ddywedyd Wrtho, Wele, nyni a adawsom bob peth, ac a’th ganlynasom Di.</verse>
			<verse number="29">Dywedodd yr Iesu, Yn wir y dywedaf wrthych, Nid oes neb a adawodd dŷ, neu frodyr, neu chwiorydd, neu fam, neu dad, neu blant, neu diroedd,</verse>
			<verse number="30">o’m hachos I a’r efengyl, na dderbyn y can cymmaint yn awr, y pryd hwn, dai, a brodyr, a chwiorydd, a mammau, a phlant, a thiroedd, ynghydag erlidiau; ac yn y byd y sy’n dyfod fywyd tragywyddol.</verse>
			<verse number="31">Ond llawer fydd o’r rhai blaenaf yn olaf, ac o’r rhai olaf yn flaenaf.</verse>
			<verse number="32">Ac yr oeddynt ar y ffordd yn myned i fynu i Ierwshalem; a myned o’u blaen hwynt yr oedd yr Iesu: a synnasant, a hwy, yn canlyn, a ofnasant. Ac wedi cymmeryd Atto y deuddeg drachefn, dechreuodd ddywedyd wrthynt hwy y pethau ar fedr digwydd Iddo Ef,</verse>
			<verse number="33">Wele, myned i fynu i Ierwshalem yr ydym, a Mab y dyn a draddodir i’r archoffeiriaid a’r ysgrifenyddion; a chondemniant Ef i farwolaeth, a thraddodant Ef i’r Cenhedloedd;</verse>
			<verse number="34">a gwatwarant Ef, a phoerant Arno, a fflangellant Ef, a lladdant Ef; ac wedi tridiau yr adgyfyd.</verse>
			<verse number="35">A daeth Atto Iago ac Ioan, meibion Zebedëus, gan ddywedyd Wrtho, Athraw, ewyllysiem wneuthur o Honot i ni yr hyn a ddymunem Genyt.</verse>
			<verse number="36">Ac Efe a ddywedodd wrthynt, Pa beth a ewyllysiwch ei wneuthur o Honof i chwi?</verse>
			<verse number="37">A hwy a ddywedasant Wrtho, Dyro i ni, i un eistedd ar Dy ddeheulaw, a’r llall ar yr aswy, yn Dy ogoniant.</verse>
			<verse number="38">A’r Iesu a ddywedodd wrthynt, Nis gwyddoch pa beth yr ydych yn ei ofyn. A ellwch chwi yfed o’r cwppan yr wyf Fi yn ei yfed; neu eich bedyddio â’r bedydd y bedyddir Fi ag ef?</verse>
			<verse number="39">A hwy a ddywedasant Wrtho, Gallwn. A’r Iesu a ddywedodd wrthynt, Y cwppan, yr hwn yr wyf Fi yn ei yfed, a yfwch; ac â’r bedydd y bedyddir Fi ag ef, y’ch bedyddir;</verse>
			<verse number="40">ond eistedd ar Fy neheulaw, neu ar yr aswy, nid yw Fy eiddo i’w roddi, ond i’r rhai y darparwyd.</verse>
			<verse number="41">Ac wedi clywed o’r deg, dechreuasant sorri o achos Iago ac Ioan.</verse>
			<verse number="42">Ac wedi eu galw hwynt Atto, yr Iesu a ddywedodd wrthynt, Gwyddoch fod y rhai y tybir eu bod yn llywodraethu ar y Cenhedloedd, yn tra-arglwyddiaethu arnynt, a’u gwŷr mawr hwynt yn tra-awdurdodi arnynt:</verse>
			<verse number="43">ond nid felly y bydd yn eich plith chwi; eithr pwy bynnag a ewyllysio fyned yn fawr yn eich plith,</verse>
			<verse number="44">fydd eich gweinidog; a phwy bynnag a ewyllysio, yn eich plith,</verse>
			<verse number="45">fod yn gyntaf, fydd was i bawb; canys Mab y Dyn hefyd ni ddaeth i’w wasanaethu, eithr i wasanaethu, ac i roi Ei einioes yn bridwerth dros lawer.</verse>
			<verse number="46">A daethant i Iericho: ac wrth fyned allan o Hono Ef o Iericho, ac o’i ddisgyblion, ac o dyrfa fawr, mab Timëus, Bartimëus, cardottyn dall, oedd yn eistedd ar ymyl y ffordd;</verse>
			<verse number="47">ac wedi clywed mai Iesu y Natsaread ydoedd, dechreuodd waeddi a dywedyd, Mab Dafydd, Iesu, tosturia wrthyf.</verse>
			<verse number="48">A’i ddwrdio ef a wnaeth llawer, am dewi o hono; ond efe, llawer mwy y gwaeddodd, Fab Dafydd, tosturia wrthyf.</verse>
			<verse number="49">Ac wedi sefyll, yr Iesu a ddywedodd, Galwch ef: a galwasant y dall, gan ddywedyd wrtho, Bydd hyderus; cyfod; dy alw y mae.</verse>
			<verse number="50">Ac efe, wedi taflu ymaith ei gochl, ac wedi neidio i fynu, a ddaeth at yr Iesu.</verse>
			<verse number="51">A chan atteb iddo, yr Iesu a ddywedodd, Pa beth a ewyllysi ei wneuthur o Honof i ti? A’r dall a ddywedodd Wrtho, Rabboni, caffael o honof fy ngolwg.</verse>
			<verse number="52">A’r Iesu a ddywedodd wrtho, Dos ymaith: dy ffydd a’th iachaodd; ac yn uniawn y cafodd efe ei olwg; a chanlynodd Ef ar y ffordd.</verse>
		</chapter>
		<chapter number="11">
			<verse number="1">A phan nesaent i Ierwshalem, i Bethphage a Bethania, at fynydd yr Olewydd, danfonodd ddau o’i ddisgyblion,</verse>
			<verse number="2">a dywedodd wrthynt, Ewch ymaith i’r pentref y sydd gyferbyn â chwi; ac yn uniawn wrth fyned i mewn cewch ebol wedi ei rwymo, ar yr hwn nid oes neb o ddynion etto wedi eistedd; gollyngwch ef, a deuwch ag ef yma.</verse>
			<verse number="3">Ac os bydd i neb ddywedyd wrthych, Paham y gwnewch hyn? dywedwch, Yr Arglwydd sydd a rhaid wrtho: ac yn uniawn y denfyn efe ef, yn ol, yma.</verse>
			<verse number="4">Ac aethant ymaith, a chawsant ebol wedi ei rwymo wrth y drws, oddi allan, yn y groesffordd, a gollyngasant ef.</verse>
			<verse number="5">A rhai o’r rhai oedd yn sefyll yno a ddywedasant wrthynt, Pa beth a wnewch yn gollwng yr ebol?</verse>
			<verse number="6">A hwy a ddywedasant wrthynt fel y dywedasai’r Iesu; a gadawsant iddynt fyned ymaith.</verse>
			<verse number="7">A daethant a’r ebol at yr Iesu, a bwriasant eu cochlau arno; ac eisteddodd Efe arno.</verse>
			<verse number="8">A llawer a danasant eu cochlau ar y ffordd; ac eraill gangau, y rhai a dorrasant, o’r wlad.</verse>
			<verse number="9">A’r rhai yn myned o’r blaen, a’r rhai yn canlyn, a waeddasant, Hosanna! Bendigedig yw’r Hwn sy’n dyfod yn enw’r Arglwydd;</verse>
			<verse number="10">Bendigedig yw’r deyrnas sy’n dyfod, teyrnas ein tad Dafydd! Hosanna yn y goruchafion.</verse>
			<verse number="11">Ac aeth i mewn i Ierwshalem, i’r deml; ac wedi edrych ar bob peth o’i amgylch, a’r awr weithian yn hwyr, aeth allan i Bethania ynghyda’r deuddeg.</verse>
			<verse number="12">A thrannoeth, wedi myned allan o honynt o Bethania, chwant bwyd fu Arno.</verse>
			<verse number="13">Ac wedi gweled ffigysbren o hirbell, a dail arno, daeth i edrych a gaffai ysgatfydd rywbeth arno: ac wedi dyfod atto, ni chafodd ddim oddieithr dail, canys nid oedd amser ffigys.</verse>
			<verse number="14">A chan atteb, dywedodd wrtho, Ddim mwy, oddi arnat ti, am byth, na fydded i neb fwytta ffrwyth; a chlywed yr oedd Ei ddisgyblion.</verse>
			<verse number="15">A daethant i Ierwshalem; ac wedi myned i mewn i’r deml, dechreuodd fwrw allan y rhai a werthent ac y rhai a brynent yn y deml; a byrddau y newidwyr arian, a chadeiriau y rhai yn gwerthu’r colommenod, a ddymchwelodd Efe;</verse>
			<verse number="16">ac ni adawai i neb ddwyn llestr trwy’r deml:</verse>
			<verse number="17">a dysgu yr oedd Efe, a dywedodd wrthynt, Onid ysgrifenwyd, “Fy nhŷ I, tŷ gweddi y gelwir ef i’r holl genhedloedd;”</verse>
			<verse number="18">a chwi a’i gwnaethoch yn ogof lladron. A chlywodd yr archoffeiriaid a’r ysgrifenyddion; a cheisiasant pa fodd y difethent Ef, canys ofnent Ef, canys bu aruthr gan yr holl dyrfa o herwydd Ei ddysgad.</verse>
			<verse number="19">A phan yr oedd yr hwyr wedi dyfod, aeth allan o’r ddinas.</verse>
			<verse number="20">Ac wrth fyned heibio yn y bore, gwelsant y ffigysbren wedi crino o’ r gwraidd:</verse>
			<verse number="21">ac wedi adgofio o hono, Petr a ddywedodd Wrtho, Rabbi, wele, y ffigysbren yr hwn a felldithiaist, a grinodd.</verse>
			<verse number="22">A chan atteb, yr Iesu y ddywed-wedodd wythynt, Bydded genych ffydd yn Nuw.</verse>
			<verse number="23">Yn wir y dywedaf wrthych, Pwy bynnag a ddywedo wrth y mynydd hwn, Cymmerer di i fynu a’th fwrw i’r môr, ac nad ammeuo yn ei galon, eithr a gredo y bydd i’r hyn a ddywaid efe ddigwydd, bydd iddo.</verse>
			<verse number="24">O achos hyn y dywedaf wrthych, Pob peth, cynnifer ag y gweddïwch ac y gofynwch am dano, credwch y derbyniasoch, a byddant i chwi.</verse>
			<verse number="25">A phan safoch dan weddïo, maddeuwch o bydd genych ddim yn erbyn neb, fel y bo i’ch Tad yr Hwn sydd yn y nefoedd, faddeu i chwi eich camweddau.</verse>
			<verse number="27">A daethant drachefn i Ierwshalem. Ac yn y deml, ac Efe yn rhodio yno, daeth Atto yr archoffeiriaid a’r ysgrifenyddion a’r henuriaid,</verse>
			<verse number="28">a dywedasant Wrtho, Trwy ba awdurdod y mae’r pethau hyn a wnai? Neu, pwy a roddes i Ti yr awdurdod hon fel mai’r pethau hyn a wnait?</verse>
			<verse number="29">A’r Iesu a ddywedodd wrthynt, Gofynaf i chwi un gair; ac attebwch Fi, a dywedaf wrthych, Trwy ba awdurdod mai’r pethau hyn a wnaf?</verse>
			<verse number="30">Bedydd Ioan, ai o’r nef yr oedd, neu o ddynion?</verse>
			<verse number="31">Attebwch Fi. Ac ymresymmasant â’u gilydd gan ddywedyd, Os dywedwn O’r nef, dywaid Efe wrthym, Paham, gan hyny, na chredasoch ef?</verse>
			<verse number="32">Eithr os dywedwn O ddynion, ofnent y bobl, canys pawb a gyfrifent Ioan mai prophwyd yn wir ydoedd.</verse>
			<verse number="33">A chan atteb i’r Iesu, dywedasant, Nis gwyddom. A’r Iesu a ddywedodd wrthynt, Nid wyf Finnau chwaith yn dywedyd i chwi “Trwy ba awdurdod” y pethau hyn yr wyf yn eu gwneuthur.</verse>
		</chapter>
		<chapter number="12">
			<verse number="1">A dechreuodd lefaru wrthynt mewn damhegion. Gwinllan a blannodd dyn, a rhoddodd o’i hamgylch gae; a chloddiodd le i’r gwinwryf, ac adeiladodd dŵr, a gosododd hi allan i lafurwyr, ac aeth i wlad ddieithr.</verse>
			<verse number="2">A danfonodd at y llafurwyr, yn yr amser, was i dderbyn gan y llafurwyr o ffrwythau’r winllan.</verse>
			<verse number="3">Ac wedi ei ddal, baeddasant ef, a gyrrasant ef ymaith yn waglaw.</verse>
			<verse number="4">A danfonodd trachefn attynt was arall; a hwnw, yr archollasant ei ben iddo, ac a’i dianrhydeddasant.</verse>
			<verse number="5">Ac un arall a ddanfonodd efe; a hwnw a laddasant; a llawer eraill, gan faeddu o honynt rai, a lladd y lleill.</verse>
			<verse number="6">Etto yr oedd ganddo un, mab anwyl: danfonodd hwnw hefyd, yn ddiweddaf, attynt, gan ddywedyd, Parchant fy mab; ond hwythau, y llafurwyr, a ddywedasant i’w gilydd, Hwn yw’r etifedd.</verse>
			<verse number="7">Deuwch; lladdwn ef, ac eiddo ni fydd yr etifeddiaeth;</verse>
			<verse number="8">ac wedi ei ddal, lladdasant ef, a bwriasant ef allan o’r winllan.</verse>
			<verse number="9">Pa beth, gan hyny, a wna arglwydd y winllan? Daw a difetha y llafurwyr, a rhydd y winllan at eraill.</verse>
			<verse number="10">Oni ddarllenasoch yr ysgrythyr hon, “Y maen yr hwn a wrthododd yr adeiladwyr, Efe a aeth yn ben i’r gongl!</verse>
			<verse number="11">Oddiwrth Iehofah y bu hyn, Ac y mae’n rhyfedd yn ein llygaid ni.”</verse>
			<verse number="12">A cheisiasant Ei ddal Ef, ac ofnasant y dyrfa; canys gwyddent mai yn eu herbyn hwy y dywedodd Efe y ddammeg; a chan Ei adael yr aethant ymaith.</verse>
			<verse number="13">A danfonasant Atto rai o’r Pharisheaid ac o’r Herodianiaid, fel y dalient Ef mewn ymadrodd.</verse>
			<verse number="14">Ac wedi dyfod, dywedasant Wrtho, Athraw, gwyddom mai geirwir wyt, ac na waeth Genyt am neb, canys nid edrychi ar wyneb dynion, eithr mewn gwirionedd yr wyt yn dysgu ffordd Duw; Ai cyfreithlawn rhoi teyrnged i Cesar, ai nad yw?</verse>
			<verse number="15">A roddwn, ai na roddwn hi? Ac Efe, gan wybod eu rhagrith, a ddywedodd wrthynt, Paham y temtiwch Fi?</verse>
			<verse number="16">Dygwch i Mi ddenar, fel y gwelwyf hi. A hwy a’ i dygasant. A dywedodd wrthynt, Eiddo pwy yw ’r ddelw hon, ac yr argraph? A hwy a ddywedasant Wrtho, Eiddo Cesar.</verse>
			<verse number="17">A’r Iesu a ddywedodd wrthynt, Pethau Cesar telwch i Cesar, a phethau Duw i Dduw. A synnasant yn ddirfawr Wrtho.</verse>
			<verse number="18">A daeth y Tsadwceaid Atto, y rhai a ddywedant nad oes adgyfodiad; a gofynasant Iddo, gan ddywedyd,</verse>
			<verse number="19">Athraw, Mosheh a ’sgrifenodd i ni, O bydd brawd neb farw, a gadu gwraig, ac heb adu plant, am gymmeryd o’i frawd ei wraig ef, a chodi had i’w frawd o honi.</verse>
			<verse number="20">Saith o frodyr oedd; a’r cyntaf a gymmerth wraig, ac wrth farw ni adawodd had.</verse>
			<verse number="21">A’r ail a’i cymmerth hi, ac a fu farw heb adu had:</verse>
			<verse number="22">a’r trydydd yr un modd: ac y saith ni adawsant had. Ac yn niwedd y cwbl, y wraig hefyd a fu farw.</verse>
			<verse number="23">Yn yr adgyfodiad, i ba un o honynt y bydd hi yn wraig, canys y saith a’i cawsant hi yn wraig?</verse>
			<verse number="24">Dywedodd yr Iesu wrthynt, Onid o achos hyn yr ydych yn cyfeiliorni, am na wyddoch yr ysgrythyrau na gallu Duw?</verse>
			<verse number="25">Canys pan o feirw yr adgyfodant, ni wreiccant ac ni wrant, eithr y maent fel angylion yn y nefoedd.</verse>
			<verse number="26">Ac am y meirw, yr adgyfodir hwynt, oni ddarllenasoch yn llyfr Mosheh, yn “Y Berth,” y modd y llefarodd Duw wrtho, gan ddywedyd, “Myfi wyf Dduw Abraham, a Duw Itsaac, a Duw Iacob?”</verse>
			<verse number="27">Nid yw Efe Dduw’r meirw, eithr y rhai byw. Mawr-gyfeiliorni yr ydych.</verse>
			<verse number="28">A chan ddyfod o un o’r ysgrifenyddion Atto, wedi clywed hwynt yn ymddadleu, a chan wybod mai da yr attebodd Efe iddynt, gofynodd Iddo, Pa un yw’r gorchymyn cyntaf o’r cwbl?</verse>
			<verse number="29">Attebodd yr Iesu, Y cyntaf yw, “Clyw, Israel; Iehofah ein Duw, un Iehofah yw;</verse>
			<verse number="30">a cheri Iehofah dy Dduw â’th holl galon, ac â’th holl enaid, ac â’th holl feddwl, ac â’th holl nerth.”</verse>
			<verse number="31">Yr ail yw hwn, “Ceri dy gymmydog fel ti dy hun.” Gorchymyn arall mwy na’r rhai hyn nid oes.</verse>
			<verse number="32">A dywedodd yr ysgrifenydd Wrtho, Da, Athraw, mewn gwirionedd y dywedaist mai un yw,</verse>
			<verse number="33">ac nad oes arall ond Efe: ac Ei garu Ef â’r holl galon, ac â’r holl ddeall ac â’r holl nerth; a charu ei gymmydog fel ef ei hun, llawer iawn mwy yw na’r holl losgoffrymmau ac aberthau.</verse>
			<verse number="34">A’r Iesu, gan weled mai yn synhwyrol yr attebodd efe, a ddywedodd wrtho, Nid pell yr wyt oddiwrth deyrnas Dduw. Ac ni feiddiodd neb, ddim mwyach, ymofyn ag Ef.</verse>
			<verse number="35">A chan atteb, yr Iesu a ddywedodd, pan yn dysgu yn y deml, Pa fodd y dywaid yr ysgrifenyddion fod Crist yn fab Dafydd?</verse>
			<verse number="36">Dafydd ei hun a ddywaid trwy yr Yspryd Glân, “Dywedodd Iehofah wrth fy Arglwydd, Eistedd ar Fy neheulaw, Hyd oni osodwyf Dy elynion yn faingc i’th draed.”</verse>
			<verse number="37">Dafydd a’i geilw “yn Arglwydd;” a pha sut mai Mab iddo yw? A’r dyrfa fawr a’i clywodd Ef gydag hyfrydwch.</verse>
			<verse number="38">Ac yn Ei ddysgad dywedodd, Ymogelwch rhag yr ysgrifenyddion, y rhai a garant rodio mewn gwisgoedd llaesion,</verse>
			<verse number="39">a chyfarchiadau yn y marchnadoedd, a phrif-gadeiriau yn y sunagogau, a’r prif-ledorweddleoedd yn y gwleddoedd;</verse>
			<verse number="40">y rhai sy’n llwyr-fwytta tai gwragedd gweddwon, ac mewn rhith yn hir-weddïo; y rhai hyn a dderbyniant gondemniad gorlawnach.</verse>
			<verse number="41">Ac wrth eistedd gyferbyn â’r drysorfa, edrychai pa fodd yr oedd y dyrfa yn bwrw arian i’r drysorfa, a llawer o oludogion a fwriasant lawer;</verse>
			<verse number="42">ac wedi dyfod o ryw weddw dlawd, bwriodd ddwy hatling, yr hyn yw ffyrling.</verse>
			<verse number="43">Ac wedi galw ei ddisgyblion Atto, dywedodd wrthynt, Yn wir y dywedaf wrthych, Y weddw dlawd hon a fwriodd fwy na’r holl rai a fwriasant i’r drysorfa,</verse>
			<verse number="44">canys pawb o honynt hwy, o’u gorlawnder y bwriasant, ond hyhi o’i heisieu a fwriodd gymmaint ag oedd ganddi, ei holl fywyd.</verse>
		</chapter>
		<chapter number="13">
			<verse number="1">Ac wrth fyned o Hono allan o’r deml, dywedodd un o’i ddisgyblion Wrtho, Athraw, wele, pa ryw feini, a pha ryw adeiladau sydd yma.</verse>
			<verse number="2">A’r Iesu a ddywedodd wrtho, A weli di yr adeiladau mawrion hyn? Ni adewir yma, er dim, faen ar faen, yr hwn ni ddattodir.</verse>
			<verse number="3">Ac wrth eistedd o Hono ar fynydd yr Olewydd cyferbyn â’r deml, gofynodd Petr ac Iago ac Ioan ac Andreas Iddo o’r neilldu,</verse>
			<verse number="4">Dywaid wrthym pa bryd y bydd y pethau hyn, a pha beth fydd yr arwydd pan fydd y pethau hyn ar fedr eu cyflawni.</verse>
			<verse number="5">A’r Iesu a ddechreuodd ddywedyd wrthynt, Edrychwch na fo i neb eich arwain chwi ar gyfeiliorn.</verse>
			<verse number="6">Llawer a ddeuant yn Fy enw I, gan ddywedyd, Myfi yw Efe; a llaweroedd a arweiniant hwy ar gyfeiliorn.</verse>
			<verse number="7">A phan glywoch am ryfeloedd, a son am ryfeloedd, na chyffroer chwi: y mae rhaid iddynt ddigwydd; eithr nid etto y mae’r diwedd;</verse>
			<verse number="8">canys cyfyd cenedl yn erbyn cenedl, a theyrnas yn erbyn teyrnas: bydd daeargrynfaau mewn mannau: bydd newynau: dechreuad gwewyr yw y pethau hyn.</verse>
			<verse number="9">Ond edrychwch chwi attoch eich hunain, canys traddodant chwi i’r cynghorau; ac yn y sunagogau y’ ch baeddir; a cher bron rhaglawiaid a brenhinoedd y sefwch o’m hachos I, yn dystiolaeth iddynt.</verse>
			<verse number="10">Ac i’r holl genhedloedd y mae rhaid yn gyntaf i’r Efengyl gael ei phregethu.</verse>
			<verse number="11">A phan ddygant chwi, gan eich traddodi, na rag-bryderwch pa beth a lefaroch; eithr pa beth bynnag a rodder i chwi yn yr awr honno, hyny llefarwch, canys nid chwychwi sy’n llefaru, eithr yr Yspryd Glân.</verse>
			<verse number="12">A thraddoda brawd frawd i farwolaeth, a thad blentyn; a chyfyd plant yn erbyn rhieni, a pharant eu marwolaethu;</verse>
			<verse number="13">a byddwch gâs gan bawb o achos Fy enw I; ond y neb a barhao hyd y diwedd, hwnw fydd gadwedig.</verse>
			<verse number="14">A phan weloch “ffieidd-dra yr anghyfanedd-dra” yn sefyll lle na ddylai (y neb sy’n darllen, dealled), yna bydded i’r rhai sydd yn Iwdea, ffoi i’r mynyddoedd;</verse>
			<verse number="15">a’r hwn ar ben y tŷ, na ddisgyned, ac nac aed i gymmeryd dim o’i dŷ;</verse>
			<verse number="16">a’r hwn yn y maes, na throed yn ei ol i gymmeryd ei gochl;</verse>
			<verse number="17">a gwae y rhai beichiog, a’r rhai yn rhoi bronnau yn y dyddiau hyny;</verse>
			<verse number="18">a gweddïwch na ddigwyddo yn y gauaf; canys bydd y dyddiau hyny yn orthrymder,</verse>
			<verse number="19">y fath na fu’r cyfryw o ddechreu y greadigaeth a greodd Duw, hyd yn hyn,</verse>
			<verse number="20">ac na fydd ddim: ac oddieithr i’r Arglwydd dalfyru’r dyddiau, ni chadwesid un cnawd; eithr o achos yr etholedigion a etholodd, talfyrodd y dyddiau.</verse>
			<verse number="21">Ac yr amser hwnw, os wrthych chwi y dywaid neb, Wele, llyma y Crist,</verse>
			<verse number="22">neu, Wele, accw, na chredwch, canys cyfyd gau-gristiau a gau-brophwydi, a rhoddant arwyddion a rhyfeddodau, i arwain ar gyfeiliorn, o bai bosibl, yr etholedigion;</verse>
			<verse number="23">ond chwychwi, edrychwch; wele, rhagddywedais i chwi bob peth.</verse>
			<verse number="24">Eithr yn y dyddiau hyny, wedi’r gorthrymder hwnw, yr haul a dywyllir,</verse>
			<verse number="25">a’r lloer ni rydd ei goleuni, a’r sêr fyddant yn syrthio o’r nef; a’r nerthoedd y sydd yn y nefoedd a siglir;</verse>
			<verse number="26">ac yna y gwelant Fab y Dyn yn dyfod mewn cymmylau, ynghyda gallu mawr a gogoniant;</verse>
			<verse number="27">ac yna y denfyn Efe yr angylion, ac a gydgasgl Atto Ei etholedigion o’r pedwar gwynt, o eithaf y ddaear hyd eithaf y nef.</verse>
			<verse number="28">Ond oddiwrth y ffigysbren dysgwch ei ddammeg. Pan fo ei gangen ef wedi myned yn dyner, ac yn rhoddi allan ei ddail, gwyddoch mai agos yw’r haf;</verse>
			<verse number="29">felly chwithau hefyd, pan weloch y pethau hyn yn digwydd, gwybyddwch mai agos yw, wrth y drysau.</verse>
			<verse number="30">Yn wir y dywedaf wrthych, Nid aiff y genhedlaeth hon ddim heibio hyd oni bydd i’r pethau hyn oll ddigwydd.</verse>
			<verse number="31">Y nef a’r ddaear a ant heibio, ond y geiriau mau Fi nid ant heibio ddim.</verse>
			<verse number="32">Ond am y y dydd hwnw, neu yr awr, nid oes neb a ŵyr, nac yr angylion yn y nef, nac y Mab, na neb oddieithr y Tad.</verse>
			<verse number="33">Edrychwch, gwyliwch, a gweddïwch; canys ni wyddoch pa bryd y bydd yr amser.</verse>
			<verse number="34">Fel gŵr yn ymdaith mewn gwlad ddieithr, wedi gadael ei dŷ, a rhoddi i’w weision awdurdod, i bob un ei waith, ac i’r drysawr y gorchymynodd wylied.</verse>
			<verse number="35">Gwyliwch, gan hyny, canys ni wyddoch pa bryd y mae arglwydd y tŷ yn dyfod, ai yn yr hwyr, ai hanner nos, neu ar ganiad y ceiliog, neu’r boreuddydd;</verse>
			<verse number="36">rhag wrth ddyfod o hono yn ddisymmwth, y caffo chwi yn cysgu.</verse>
			<verse number="37">A’r hyn yr wyf yn ei ddywedyd wrthych chwi, wrth bawb yr wyf yn ei ddywedyd, “Gwyliwch.”</verse>
		</chapter>
		<chapter number="14">
			<verse number="1">Ac yr oedd y Pasg, a gwyl y bara croyw, ar ol deuddydd: a cheisiai yr archoffeiriaid a’r ysgrifenyddion, pa fodd,</verse>
			<verse number="2">wedi Ei ddal Ef trwy dwyll, y lladdent Ef: canys dywedasant, Nid ar yr wyl, rhag ysgatfydd i gynnwrf o’r bobl fod.</verse>
			<verse number="3">A phan yr oedd Efe yn Bethania, yn nhŷ Shimon y gwahanglwyfus, ac Efe yn ei led-orwedd, daeth gwraig a chanddi flwch alabastr o ennaint o nard gwlyb tra-chostus; ac wedi torri’r blwch alabastr, tywalltodd ef ar Ei ben Ef.</verse>
			<verse number="4">Ac yr oedd rhai yn sorri ynddynt eu hunain, gan ddywedyd, I ba beth y mae’r golled hon o’r ennaint wedi ei gwneuthur?</verse>
			<verse number="5">canys gallasai’r ennaint hwn gael ei werthu am uwch law tri chan denar, a’i roddi i’r tlodion. A ffrommasant yn ei herbyn hi. A’r Iesu a ddywedodd, Gadewch iddi:</verse>
			<verse number="6">paham iddi hi mai blinder a berwch? Gweithred dda a wnaeth hi Arnaf.</verse>
			<verse number="7">Canys peunydd y mae’r tlodion genych gyda chwi; a phan ewyllysioch, iddynt hwy y gellwch wneuthur daioni, ond Myfi nid beunydd yr wyf genych.</verse>
			<verse number="8">Yr hyn a allodd a wnaeth hi; achubodd y blaen i enneinio Fy nghorph erbyn y claddedigaeth.</verse>
			<verse number="9">Ac yn wir y dywedaf wrthych, Pa le bynnag y pregethir yr Efengyl yn yr holl fyd, yr hyn hefyd a wnaeth hi, a adroddir er coffa am dani.</verse>
			<verse number="10">Ac Iwdas Ishcariot, un o’r deuddeg, a aeth ymaith at yr archoffeiriaid, er mwyn Ei draddodi Ef iddynt.</verse>
			<verse number="11">A hwy, wedi clywed, a lawenychasant, ac a addawsant roddi iddo arian; a cheisio yr oedd efe pa fodd y byddai iddo yn gyfleus Ei draddodi Ef.</verse>
			<verse number="12">A’r dydd cyntaf o wyl y bara croyw, yr amser yr aberthent y Pasg, dywedodd Ei ddisgyblion Wrtho, Pa le yr ewyllysi fyned o honom a pharottoi i Ti, i fwytta o Honot y Pasg?</verse>
			<verse number="13">A danfonodd Efe ddau o’i ddisgyblion, a dywedodd wrthynt, Ewch i’r ddinas, a chyferfydd â chwi ddyn yn dwyn piser o ddwfr: canlynwch ef;</verse>
			<verse number="14">a pha le bynnag yr elo i mewn, dywedwch wrth ŵr y tŷ, Yr Athraw a ddywaid, Pa le y mae Fy ystafell, lle y bwyttawyf y Pasg ynghyda’m disgyblion?</verse>
			<verse number="15">Ac efe a ddengys i chwi oruwch-ystafell fawr wedi ei thanu ac yn barod: ac yno parottowch i ni.</verse>
			<verse number="16">Ac aeth y disgyblion allan, a daethant i’r ddinas, a chawsant fel y dywedodd Efe wrthynt; a pharottoisant y Pasg.</verse>
			<verse number="17">A’r hwyr wedi dyfod, daeth Efe ynghyda’r deuddeg; ac a hwy yn eu lled-orwedd ac yn bwytta,</verse>
			<verse number="18">dywedodd yr Iesu, Yn wir y dywedaf wrthych, Un o honoch a’m traddoda I; yr hwn sy’n bwytta gyda Mi.</verse>
			<verse number="19">Dechreuasant dristau a dywedyd Wrtho, bob yn un, Ai myfi?</verse>
			<verse number="20">Ac Efe a ddywedodd wrthynt, Un o’r deuddeg, yr hwn sydd yn gwlychu gyda Mi yn y ddysgl.</verse>
			<verse number="21">Mab y Dyn sydd yn myned, fel yr ysgriferiwyd am Dano: ond gwae’r dyn hwnw trwy’r hwn y mae Mab y Dyn yn cael Ei draddodi: da fuasai iddo, pe nas ganesid y dyn hwnw.</verse>
			<verse number="22">Ac wrth fwytta o honynt, wedi cymmeryd bara, ac ei fendithio, torrodd ef, a rhoddes iddynt, a dywedodd, Cymmerwch: hwn yw Fy nghorph.</verse>
			<verse number="23">Ac wedi cymmeryd cwppan, ac wedi rhoi diolch, rhoddes iddynt; ac yfasant o hono, bob un.</verse>
			<verse number="24">A dywedodd Efe wrthynt, Hwn yw Fy “Ngwaed y Cyfammod,” yr hwn sydd er llaweroedd yn cael ei dywallt allan.</verse>
			<verse number="25">Yn wir y dywedaf wrthych, Ddim mwyach nid yfaf o ffrwyth y winwydden, hyd y dydd hwnw pan yfaf ef yn newydd yn Nheyrnas Dduw.</verse>
			<verse number="26">Ac wedi canu hymn, aethant allan i fynydd yr Olewydd.</verse>
			<verse number="27">A dywedodd yr Iesu wrthynt, Yr oll o honoch a dramgwyddir, canys ysgrifenwyd, “Tarawaf y bugail, a gwasgerir y defaid;”</verse>
			<verse number="28">eithr ar ol cyfodi o Honof, af o’ch blaen i Galilea.</verse>
			<verse number="29">A Petr a ddywedodd Wrtho, Os hefyd pawb a dramgwyddir, eithr nid felly myfi.</verse>
			<verse number="30">A dywedodd yr Iesu wrtho, Yn wir y dywedaf wrthyt, Tydi, heddyw, yn y nos hon, cyn na fu i geiliog ddwy waith ganu, tair gwaith y gwedi Fi.</verse>
			<verse number="31">Ac efe yn ychwaneg dros ben a lefarodd, Os bydd rhaid i mi gydfarw â Thi, nis gwadaf Di ddim. A’r un modd hefyd yr oll o honynt a ddywedent.</verse>
			<verse number="32">A daethant i le enw yr hwn oedd Gethshemane; a dywedodd wrth Ei ddisgyblion, Arhoswch yma nes gweddïo o Honof.</verse>
			<verse number="33">A chymmerodd Petr, Iago ac Ioan gydag Ef, a dechreuodd orsynnu ac ymofidio;</verse>
			<verse number="34">a dywedodd wrthynt, Tra-athrist yw Fy enaid, hyd angau: arhoswch yma a gwyliwch.</verse>
			<verse number="35">Ac wedi myned ychydig ymlaen, syrthiodd ar y ddaear, a gweddïodd, o bai bosibl, ar fyned o’r awr Oddiwrtho,</verse>
			<verse number="36">a dywedodd, Abba Dad, pob peth sydd bosibl i Ti: dwg heibio y cwppan hwn Oddiwrthyf: eithr nid y peth yr wyf fi yn ei ewyllysio, eithr y peth yr wyt Ti.</verse>
			<verse number="37">A daeth, a chafodd hwynt yn cysgu, a dywedodd wrth Petr, Shimon, ai cysgu yr wyt? oni allit, am un awr, wylied?</verse>
			<verse number="38">Gwyliwch a gweddïwch, fel nad eloch i demtasiwn: yr yspryd yn wir sydd barod, ond y cnawd yn wan.</verse>
			<verse number="39">Ac etto, wedi myned ymaith, y gweddïodd gan ddywedyd yr un ymadrodd.</verse>
			<verse number="40">A thrachefn, wedi dyfod attynt, y cafodd hwynt yn cysgu, canys yr oedd eu llygaid wedi trymhau, ac ni wyddent pa beth a attebent Iddo.</verse>
			<verse number="41">A daeth y drydedd waith, a dywedodd wrthynt, Cysgwch weithian, a gorphwyswch: digon yw: daeth yr awr: wele, cael Ei draddodi y mae Mab y Dyn i ddwylaw’r pechaduriaid.</verse>
			<verse number="42">Cyfodwch, awn; wele, yr hwn sydd yn Fy nhraddodi I, agos yw.</verse>
			<verse number="43">Ac yn uniawn, ac Efe etto yn llefaru, daeth Iwdas, un o’r deuddeg, ac ynghydag ef dyrfa â chleddyfau a ffyn, oddiwrth yr archoffeiriaid a’r ysgrifenyddion a’r henuriaid.</verse>
			<verse number="44">A rhoisai yr hwn oedd yn Ei draddodi Ef arwydd iddynt, gan ddywedyd, Pwy bynnag a gusanwyf, hwnw yw; daliwch Ef, a dygwch ymaith yn sicr.</verse>
			<verse number="45">Ac wedi dyfod o hono, gan fyned yn uniawn Atto, dywedodd, Rabbi, a chusanodd Ef.</verse>
			<verse number="46">A hwythau a roisant Arno eu dwylaw, ac a’i daliasant Ef.</verse>
			<verse number="47">A rhyw un o’r rhai yn sefyll gerllaw, wedi tynu ei gleddyf, a darawodd was yr archoffeiriad, a thorrodd ymaith ei glust ef.</verse>
			<verse number="48">A chan atteb, yr Iesu a ddywedodd wrthynt, Fel at leidr y daethoch allan â chleddyfau ac â ffyn, i’m dala I.</verse>
			<verse number="49">Peunydd yr oeddwn gyda chwi yn y deml, yn dysgu, ac ni ddaliasoch Fi. Eithr — fel y cyflawner yr ysgrythyrau.</verse>
			<verse number="50">A chan Ei adael Ef, yr oll o honynt a ffoisant.</verse>
			<verse number="51">A rhyw ŵr ieuangc oedd yn Ei ganlyn Ef, wedi ymwisgo â lliain main am ei gorph noeth;</verse>
			<verse number="52">a daliasant ef: ac efe wedi gadael y lliain main, a ffodd yn noeth.</verse>
			<verse number="53">A dygasant ymaith yr Iesu at yr archoffeiriad; a daeth ynghyd atto yr holl archoffeiriaid a’r henuriaid a’r ysgrifenyddion.</verse>
			<verse number="54">A Petr oedd, o hirbell, yn Ei ganlyn Ef hyd tu mewn i gwrt yr archoffeiriad, ac yr oedd yn cyd-eistedd ynghyda’r gweinidogion, ac yn ymdwymno wrth y tân.</verse>
			<verse number="55">A’r archoffeiriaid a’r holl gynghor a geisient dystiolaeth yn erbyn yr Iesu, i’w roi Ef i farwolaeth;</verse>
			<verse number="56">ac ni chawsant: canys llawer a au-dystiolaethasant yn Ei erbyn Ef, a’u tystiolaethau nid oeddynt gyfartal.</verse>
			<verse number="57">A rhai, wedi cyfodi, a au-dystiolaethasant yn Ei erbyn Ef, gan ddywedyd,</verse>
			<verse number="58">Nyni a’i clywsom Ef yn dywedyd, Myfi a chwalaf y deml hon a wnaethpwyd â dwylaw, ac mewn tridiau un arall, heb ei gwneud â dwylaw, a adeiladaf.</verse>
			<verse number="59">Ac hyd yn oed felly, nid oedd eu tystiolaeth yn gyfartal.</verse>
			<verse number="60">Ac wedi cyfodi o’r archoffeiriad yn y canol, gofynodd i’r Iesu, gan ddywedyd, Onid attebi ddim? Pa beth y mae y rhai hyn yn ei dystiolaethu yn Dy erbyn Di?</verse>
			<verse number="61">Ac Efe a dawodd, ac nid attebodd ddim. Trachefn yr archoffeiriad a ofynodd Iddo, ac a ddywedodd Wrtho, Ai Tydi yw y Crist, Mab y Bendigedig?</verse>
			<verse number="62">A’r Iesu a ddywedodd, Myfi wyf: a chewch weled Mab y Dyn yn eistedd ar ddeheulaw y Gallu, ac yn dyfod ynghyda chymmylau’r nef.</verse>
			<verse number="63">A’r archoffeiriad, wedi rhwygo ei ddillad, a ddywedodd, Pa raid sydd genym mwyach wrth dystion?</verse>
			<verse number="64">Clywsoch y gabledd. Pa beth a ymddengys i chwychwi? A hwy oll a’i condemniasant Ef Ei fod yn ddyledwr i farwolaeth.</verse>
			<verse number="65">A dechreuodd rhai boeri Arno, a gorchuddio Ei wyneb Ef, a’i gernodio Ef, a dywedyd Wrtho, Prophwyda. A’r gweinidogion a’i dyrnodiasant Ef.</verse>
			<verse number="66">A phan yr oedd Petr i wared, yn y cwrt, daeth un o forwynion yr archoffeiriad;</verse>
			<verse number="67">a chan weled Petr yn ymdwymno, ac wedi edrych arno, dywedodd, A thithau hefyd, ynghyda’r Natsaread yr oeddit, yr Iesu.</verse>
			<verse number="68">Ac efe a wadodd gan ddywedyd, Nid adwaen i, ac nis gwn pa beth yr wyt ti yn ei ddywedyd; ac aeth allan i’r porth; a cheiliog a ganodd.</verse>
			<verse number="69">Ac y forwyn, gan ei weled ef, a ddechreuodd etto ddywedyd wrth y rhai yn sefyll gerllaw,</verse>
			<verse number="70">Hwn, o honynt y mae. Ac efe etto a wadodd. Ac ar ol ychydig etto, y rhai yn sefyll gerllaw a ddywedasant wrth Petr, Yn wir, o honynt yr wyt; canys Galilead wyt.</verse>
			<verse number="71">Ac efe a ddechreuodd regu a thyngu, Nid adwaen i y dyn hwn, yr hwn y dywedwch am dano;</verse>
			<verse number="72">ac yn uniawn am yr ail waith, ceiliog a ganodd, a chofiodd Petr yr ymadrodd, y modd y dywedodd yr Iesu wrtho, “Cyn i geiliog ganu ddwywaith, tair gwaith y’m gwedi I;” a chan ystyried hyny, gwylodd.</verse>
		</chapter>
		<chapter number="15">
			<verse number="1">Ac yn uniawn, yn y bore, wedi ffurfio cynghor, yr archoffeiriaid ynghyda’r henuriaid a’r ysgrifenyddion, ac yr holl gynghor, wedi rhwymo’r Iesu, a ddygasant Ef ymaith, ac a’i traddodasant at Pilat.</verse>
			<verse number="2">A gofynodd Pilat Iddo, Ai Tydi Brenhin yr Iwddewon? Ac Efe, gan atteb iddo, a ddywedodd, Tydi a ddywedaist.</verse>
			<verse number="3">A chyhuddodd yr archoffeiriaid Ef o lawer o bethau.</verse>
			<verse number="4">A Pilat trachefn a ofynodd Iddo, gan ddywedyd, Onid attebi ddim o gwbl? Wele, pa faint o gyhuddiadau a ddygant yn Dy erbyn.</verse>
			<verse number="5">A’r Iesu nid attebodd ddim, ddim mwyach, fel y rhyfeddodd Pilat. Ac ar yr wyl gollyngai efe yn rhydd iddynt un carcharor, yr hwn a ofynent iddo.</verse>
			<verse number="6">Ac yr oedd yr hwn a elwid Barabba yn rhwym ynghyda’i gyd-derfysgwyr,</verse>
			<verse number="7">y rhai yn y derfysg a wnaethent lofruddiaeth.</verse>
			<verse number="8">Ac wedi myned i fynu, y dyrfa a ddechreuodd ddeisyf arno wneuthur fel yr arferai wneuthur iddynt.</verse>
			<verse number="9">A Pilat a attebodd iddynt, gan ddywedyd, A ewyllysiwch chwi ollwng o honof yn rhydd i chwi Frenhin yr Iwddewon?</verse>
			<verse number="10">canys gwyddai mai o genfigen y traddodasai yr archoffeiriaid Ef.</verse>
			<verse number="11">A’r archoffeiriaid a gynhyrfasant y bobl, fel yn hytrach y gollyngai Barabba yn rhydd iddynt.</verse>
			<verse number="12">A Pilat trachefn, gan atteb, a ddywedodd wrthynt, Pa beth, gan hyny a wnaf i’r Hwn a alwch “Brenhin yr Iwddewon?”</verse>
			<verse number="13">A hwy trachefn a waeddasant, Croes-hoelia Ef.</verse>
			<verse number="14">A Pilat a ddywedodd wrthynt, Canys pa ddrwg a wnaeth Efe? A hwy a waeddasant heb fesur, Croes-hoelia Ef.</verse>
			<verse number="15">A Pilat, yn foddlon i ddigoni’r dyrfa, a ollyngodd yn rhydd iddynt Barabba, a thraddododd yr Iesu, wedi Ei fflangellu Ef, i’w groes-hoelio.</verse>
			<verse number="16">A’r milwyr a’i dygasant Ef ymaith i fewn y cwrt, yr hwn yw Pretorium, a galwasant ynghyd yr holl fyddin;</verse>
			<verse number="17">a rhoisant am Dano borphor, a dodasant am Ei ben Ef, ar ol ei phlethu, goron o ddrain;</verse>
			<verse number="18">a dechreuasant gyfarch Iddo, Hanffych well, Frenhin yr Iuddewon;</verse>
			<verse number="19">a churasant Ei ben Ef â chorsen; a phoerasant Arno; a chan benlinio, ymgrymmasant Iddo.</verse>
			<verse number="20">A phan watwarasant Ef, tynnasant oddi am Dano y porphor, a rhoisant am Dano Ei ddillad Ei hun; a dygasant Ef allan fel y croes-hoelient Ef.</verse>
			<verse number="21">A chymhellasant ryw un oedd yn myned heibio, Shimon o Cyrene, yn dyfod o’r wlad, tad Alecsander a Rwphus, i ddwyn Ei groes Ef.</verse>
			<verse number="22">A daethant ag Ef i’r lle Golgotha, yr hwn yw o’i gyfieithu, Lle’r Benglog.</verse>
			<verse number="23">A rhoisant Iddo win myrllyd; ond Efe nis cymmerth.</verse>
			<verse number="24">A chroes-hoeliasant Ef, a rhannasant Ei ddillad, gan fwrw coelbren arnynt, pa beth a pha bwy a gai.</verse>
			<verse number="25">Ac yr oedd hi y drydedd awr pan groes-hoeliasant Ef.</verse>
			<verse number="26">Ac yr oedd ysgrifen Ei gyhuddiad wedi ei hysgrifenu, Brenhin yr Iwddewon.</verse>
			<verse number="27">Ac ynghydag Ef y croes-hoeliasant ddau leidr, un ar y llaw ddehau, ac un ar yr aswy Iddo.</verse>
			<verse number="29">A’r rhai yn myned heibio a’i cablasant Ef, gan siglo eu pennau, a dywedyd, Och, yr Hwn wyt yn chwalu’r deml, ac yn adeiladu mewn tridiau;</verse>
			<verse number="30">gwared Dy Hun, gan ddyfod i lawr oddiar y groes.</verse>
			<verse number="31">Yr un ffunud yr archoffeiriaid hefyd, gan watwar yn eu plith eu hunain ynghyda’r ysgrifenyddion, a ddywedasant, Eraill a waredodd, Ef Ei Hun ni all Ei waredu:</verse>
			<verse number="32">Y Crist, Brenhin Israel, disgyned yn awr oddiar y groes, fel y gwelom ac y credom. Ac y rhai yn cael eu croes-hoelio gydag Ef a’i gwaradwyddent!</verse>
			<verse number="33">A phan yr oedd hi y chweched awr, tywyllwch fu ar yr holl ddaear hyd y nawfed awr.</verse>
			<verse number="34">Ac ar y nawfed awr llefodd yr Iesu â llef fawr, Eloi, Eloi, lama shabacthani?</verse>
			<verse number="35">yr hwn yw o’i gyfieithu, Fy Nuw, Fy Nuw, paham y’m gadewaist? A rhai o’r rhai oedd yn sefyll gerllaw, wedi clywed, a ddywedasant, Wele, ar Elias y geilw.</verse>
			<verse number="36">A chan redeg o ryw un, a llenwi yspwng o finegr, ac ei ddodi am gorsen, diododd Ef, gan ddywedyd, Gadewch; gwelwn a ddaw Elias i’w dynnu Ef i lawr.</verse>
			<verse number="37">A’r Iesu, gan ddanfon allan lef fawr, a drengodd.</verse>
			<verse number="38">A llen y deml a rwygwyd yn ddwy, oddi fynu hyd i wared.</verse>
			<verse number="39">A chan weled o’r canwriad a oedd yn sefyll gerllaw, gyferbyn ag Ef, mai felly y trengodd, dywedodd, Yn wir, y Dyn Hwn, Mab ydoedd i Dduw.</verse>
			<verse number="40">Ac yr oedd hefyd wragedd o hirbell, yn edrych, ymhlith y rhai yr oedd hefyd Mair Magdalen a Mair mam Iago fychan ac Iose,</verse>
			<verse number="41">a Shalome, y rhai, pan oedd Efe yn Galilea, a’i canlynent Ef, ac a weinient Iddo; ac eraill lawer, y rhai a aethant i fynu gydag Ef i Ierwshalem.</verse>
			<verse number="42">Ac yn awr, yr hwyr wedi dyfod, gan ei fod Y Parottoad,</verse>
			<verse number="43">yr hwn yw’r dydd o flaen y Sabbath, wedi dyfod o Ioseph o Arimathea, cynghorwr pendefigaidd, yr hwn hefyd oedd yn disgwyl am deyrnas Dduw, wedi cymmeryd hyder yr aeth i mewn at Pilat, a deisyfiodd gorph yr Iesu.</verse>
			<verse number="44">A Pilat a ryfeddodd a fu Efe eisoes farw; ac wedi galw atto y canwriad, gofynodd iddo a oedd Efe wedi marw er ys meityn;</verse>
			<verse number="45">a phan wybu gan y canwriad, rhoddes y corph i Ioseph.</verse>
			<verse number="46">Ac wedi prynu o hono liain main, a’i dynu Ef i lawr, amdôdd Ioseph Ef yn y lliain main, a dododd Ef mewn bedd a naddasid o’r graig; a threiglodd faen ar ddrws y bedd.</verse>
			<verse number="47">A Mair Magdalen a Mair mam Iose a welsant pa le y dodid Ef.</verse>
		</chapter>
		<chapter number="16">
			<verse number="1">Ac wedi darfod y Sabbath, Mair Magdalen, a Mair mam Iago, a Shalome, a brynasant ber-aroglau, fel, wedi dyfod o honynt, yr enneinient Ef.</verse>
			<verse number="2">Ac yn fore iawn, y dydd cyntaf o’r wythnos, daethant at y bedd, ar ol codiad yr haul;</verse>
			<verse number="3">a dywedasant wrth eu gilydd, Pwy a dreigla ymaith i ni y maen oddiwrth ddrws y bedd?</verse>
			<verse number="4">(Ac wedi edrych i fynu gwelsant y treiglasid y maen ymaith,) canys yr oedd efe yn fawr iawn.</verse>
			<verse number="5">Ac wedi myned i mewn i’r bedd, gwelsant ŵr ieuangc yn eistedd o’r tu dehau, wedi ei ddilladu â gwisg wen; a synnasant yn ddirfawr.</verse>
			<verse number="6">Ac efe a ddywedodd wrthynt, na ddirfawr-synnwch: yr Iesu yr ydych yn Ei geisio, y Natsaread, yr Hwn a groes-hoeliwyd. Cyfododd; nid yw Efe yma: wele y lle y dodasant Ef.</verse>
			<verse number="7">Eithr ewch ymaith; dywedwch wrth Ei ddisgyblion, ac wrth Petr, Myned o’ch blaen chwi i Galilea y mae; yno Ef a welwch, fel y dywedodd wrthych.</verse>
			<verse number="8">Ac wedi myned allan, ffoisant oddiwrth y bedd, canys yr oedd arnynt grynfa a syndod; ac wrth neb ni ddywedasant ddim, canys dychrynwyd hwynt.</verse>
			<verse number="9">Ac wedi adgyfodi yn fore ar y dydd cyntaf o’r wythnos, ymddangosodd yn gyntaf i Mair Magdalen, o’r hon y bwriasai allan saith o gythreuliaid;</verse>
			<verse number="10">a hithau, wedi myned, a fynegodd i’r rhai a fuasent gydag Ef, ac oeddynt yn galaru ac yn gwylofain.</verse>
			<verse number="11">A hwythau, wedi clywed Ei fod yn fyw ac y gwelwyd ganddi, a anghoeliasant.</verse>
			<verse number="12">Ac wedi y pethau hyn, i ddau o honynt, yn ymdeithio, yr amlygwyd Ef mewn gwedd arall, wrth fyned o honynt i’r wlad.</verse>
			<verse number="13">A hwy, wedi myned ymaith, a fynegasant i’r lleill, ac iddynt hwy ni chredent.</verse>
			<verse number="14">A chwedi’n, i’r un ar ddeg eu hunain yn eu lled-orwedd wrth y ford yr amlygwyd Ef, a dannododd iddynt eu hanghrediniaeth a’u calon-galedwch, gan mai i’r rhai a’i gwelsent Ef wedi adgyfodi, na roisent gred;</verse>
			<verse number="15">a dywedodd wrthynt, Wedi myned o honoch i’r holl fyd, pregethwch yr Efengyl i’r holl greadigaeth.</verse>
			<verse number="16">Yr hwn a gredo ac a fedyddiwyd fydd gadwedig; ac yr hwn a anghredo a gondemnir.</verse>
			<verse number="17">Ac i’r rhai a gredant, yr arwyddion hyn a’u canlynant: Yn Fy enw y bwriant allan gythreuliaid;</verse>
			<verse number="18">a thafodau newyddion y llefarant; seirph a godant hwy; ac os dim marwol a yfant, ni wna iddynt ddim niweid; ar gleifion eu dwylaw a roddant, ac iacheir hwynt.</verse>
			<verse number="19">Yr Arglwydd Iesu, gan hyny, ar ol llefaru wrthynt, a gymmerwyd i fynu i’r nef, ac eisteddodd ar ddeheulaw Duw.</verse>
			<verse number="20">A hwythau, wedi myned allan, a bregethasant ym mhob man, yr Arglwydd yn cydweithio ac yn cadarnhau y Gair trwy’r arwyddion a oedd yn canlyn. Amen.</verse>
		</chapter>
	</book>
	<book number="42">
		<chapter number="1">
			<verse number="1">Gan fod llawer wedi cymmeryd mewn llaw drefnu traethawd am y pethau a gyflawnwyd yn ein plith,</verse>
			<verse number="2">fel y traddododd i ni y rhai oeddynt o’r dechreuad yn llygad-dystion ac yn weinidogion y Gair,</verse>
			<verse number="3">gwelwyd yn dda genyf finau hefyd, wedi canlyn o honof bob peth o’r dechreuad gyda manylrwydd, ysgrifenu attat mewn trefn, O ardderchoccaf Theophilus,</verse>
			<verse number="4">fel y gwybyddech y sicrwydd am y pethau y’th ddysgwyd ynddynt.</verse>
			<verse number="5">Yr oedd yn nyddiau Herod, frenhin Iwdea, ryw offeiriad a’i enw Zacariah, o ddydd-gylch Abia; a gwraig oedd iddo o ferched Aaron, a’i henw oedd Elishabet.</verse>
			<verse number="6">Ac yr oeddynt yn gyfiawn, ill dau, ger bron Duw, yn rhodio yn holl orchymynion a deddfau’r Arglwydd yn ddifeius.</verse>
			<verse number="7">Ac nid oedd ganddynt blentyn, gan fod Elishabet yn anffrwythlawn, a’r ddau oeddynt wedi dyfod i ddyddiau oedrannus.</verse>
			<verse number="8">A bu wrth wasanaethu o hono swydd offeiriad, yn nhrefn ei ddydd-gylch,</verse>
			<verse number="9">ger bron Duw, yn ol arfer swydd yr offeiriaid, ei ran oedd arogl-darthu, ar ol myned i mewn i deml yr Arglwydd.</verse>
			<verse number="10">A holl liaws y bobloedd yn gweddïo, allan, ar awr yr arogl-darthiad.</verse>
			<verse number="11">Ac ymddangosodd iddo angel yr Arglwydd, yn sefyll o’r tu dehau i allor yr arogl-darth;</verse>
			<verse number="12">a chynhyrfwyd Zacariah pan welodd ef, ac ofn a syrthiodd arno.</verse>
			<verse number="13">A dywedodd yr angel wrtho, Nac ofna, Zacariah; canys gwrandawyd dy ddeisyfiad, a’th wraig Elishabet a ddwg fab i ti; a gelwi ei enw ef Ioan.</verse>
			<verse number="14">A bydd llawenydd i ti, a gorfoledd; a llawer, wrth ei enedigaeth ef,</verse>
			<verse number="15">a lawenychant, canys bydd efe yn fawr ger bron yr Arglwydd; ac na gwin na diod gadarn nid yf efe ddim; ac o’r Yspryd Glân y llenwir hyd yn oed o groth ei fam;</verse>
			<verse number="16">a llawer o feibion Israel a dry efe at yr Arglwydd eu Duw;</verse>
			<verse number="17">ac efe a â o’i flaen Ef yn yspryd a gallu Elias, i droi calonnau tadau at y plant, a’r anufudd i rodio yn noethineb y cyfiawnion, i barottoi i’r Arglwydd bobl barod.</verse>
			<verse number="18">A dywedodd Zacariah wrth yr angel, Wrth ba beth y gwybyddaf hyn, canys myfi wyf henafgwr, ac fy ngwraig wedi dyfod i ddyddiau oedranus?</verse>
			<verse number="19">A chan atteb, yr angel a ddywedodd wrtho, Myfi wyf Gabriel, yr hwn wyf yn sefyll ger bron Duw; a danfonwyd fi i lefaru wrthyt ac i fynegi i ti y newyddion da hyn.</verse>
			<verse number="20">Ac wele, byddi fud ac heb allu llefaru hyd y dydd y digwydd y pethau hyn, am na chredaist i’m geiriau i, y rhai a gyflawnir yn eu hamser hwynt.</verse>
			<verse number="21">Ac yr oedd y bobl yn disgwyl am Zacariah, a rhyfeddent wrth oedi o hono yn y deml.</verse>
			<verse number="22">Ac wedi dyfod allan ni allai lefaru wrthynt; a gwybuant mai gweledigaeth a welsai efe yn y deml; ac efe oedd yn amneidio iddynt, ac a arhosodd yn fud.</verse>
			<verse number="23">A bu, pan gyflawnwyd dyddiau ei weinidogaeth, yr aeth ymaith i’w dŷ ei hun.</verse>
			<verse number="24">Ac ar ol y dyddiau hyn, beichiogodd Elishabet ei wraig ef,</verse>
			<verse number="25">ac ymguddiodd bum mis, gan ddywedyd, Fel hyn, erof y gwnaeth yr Arglwydd, yn y dyddiau yr edrychodd arnaf i dynu ymaith fy ngwaradwydd ymhlith dynion.</verse>
			<verse number="26">Ac yn y chweched mis, danfonwyd yr angel Gabriel oddiwrth Dduw, i ddinas yn Galilea, a’i henw Natsareth,</verse>
			<verse number="27">at forwyn wedi ei dyweddïo i ŵr a’i enw Ioseph, o dŷ Dafydd; ac enw’r forwyn oedd Miriam.</verse>
			<verse number="28">Ac wedi myned i mewn atti, dywedodd, Henffych well, yr hon a gefaist ffafr.</verse>
			<verse number="29">Yr Arglwydd fo gyda thi. A hithau, wrth yr ymadrodd y mawr-gynhyrfwyd hi, ac ymresymmodd pa fath oedd y cyfarchiad hwn;</verse>
			<verse number="30">a dywedodd yr angel wrthi, Nac ofna, Miriam,</verse>
			<verse number="31">canys cefaist ffafr gyda Duw: ac wele, beichiogi yn dy groth, ac esgori ar fab, a gelwi Ei enw IESU.</verse>
			<verse number="32">Efe fydd fawr, Mab y Goruchaf a elwir Ef: Ac Iddo y rhydd yr Arglwydd Dduw orsedd Dafydd, Ei dad:</verse>
			<verse number="33">A theyrnasa ar dŷ Iacob yn dragywydd; Ac o’i frenhiniaeth ni fydd diwedd.</verse>
			<verse number="34">A dywedodd Miriam wrth yr angel, Pa fodd y bydd hyn, canys gŵr nid adwaen i?</verse>
			<verse number="35">A chan atteb, yr angel a ddywedodd wrthi, Yr Yspryd Glân a ddaw arnat, A gallu’r Goruchaf a gysgoda drosot; Gan hyny hefyd y Peth Sanctaidd a enir, Gelwir Ef Mab Duw.</verse>
			<verse number="36">Ac wele, Elishabet dy gares, hithau hefyd a feichiogodd ar fab yn ei henaint; a hwn yw’r chweched mis iddi hi yr hon a elwid yn anffrwythlawn;</verse>
			<verse number="37">canys nid ammhosibl gyda Duw yw neb rhyw beth.</verse>
			<verse number="38">A dywedodd Miriam, Wele, gwasanaethyddes yr Arglwydd. Bydded i mi yn ol dy ymadrodd. Ac aeth yr angel ymaith oddiwrthi.</verse>
			<verse number="39">Ac wedi cyfodi o Miriam yn y dyddiau hyn, yr aeth i’r mynydd-dir ar frys, i ddinas o Iwda;</verse>
			<verse number="40">ac aeth i mewn i dŷ Zacariah, a chyfarchodd well i Elishabet.</verse>
			<verse number="41">A bu pan glywodd Elishabet gyfarchiad Miriam, llammodd y plentyn yn ei chroth,</verse>
			<verse number="42">a llanwyd Elishabet o’r Yspryd Glân, a chododd ei llais â gwaedd fawr, a dywedodd, Bendigedig wyt ti ymhlith gwragedd, A bendigedig yw ffrwyth dy groth.</verse>
			<verse number="43">Ac o ba beth y cefais hyn, ddyfod o fam fy Arglwydd attaf?</verse>
			<verse number="44">Canys wele, pan ddaeth llais dy gyfarchiad i’m clustiau, llammodd y plentyn o orfoledd yn fy nghroth.</verse>
			<verse number="45">A dedwydd yw ’r hon a gredodd, canys bydd cyflawniad i’r pethau a lefarwyd wrthi oddiwrth yr Arglwydd.</verse>
			<verse number="46">A dywedodd Miriam, Mawrhau’r Arglwydd y mae fy enaid,</verse>
			<verse number="47">A gorfoleddodd fy yspryd yn Nuw fy Iachawdwr, Canys edrychodd ar ostyngeiddrwydd Ei wasanaethyddes,</verse>
			<verse number="48">Canys wele, o hyn allan, dedwydd y’m geilw yr holl genhedlaethau,</verse>
			<verse number="49">Canys gwnaeth y Galluog i mi bethau mawrion, A sanctaidd yw Ei enw,</verse>
			<verse number="50">A’i dosturi sydd i genhedlaethau a chenhedlaethau, I’r rhai sydd yn Ei ofni.</verse>
			<verse number="51">Gwnaeth gadernid â’i fraich, Gwasgarodd feilchion ym mwriad eu calon,</verse>
			<verse number="52">Tynnodd i lawr gedyrn oddiar orsedd-feingciau, A dyrchafodd ostyngedigion:</verse>
			<verse number="53">Rhai newynog a lanwodd Efe â phethau da, A chyfoethogion a ddanfonodd Efe ymaith yn weigion.</verse>
			<verse number="54">Cynnorthwyodd Israel, Ei was, I gofio tosturi,</verse>
			<verse number="55">(Fel y llefarodd wrth ein tadau), I Abraham a’i had yn dragywydd.</verse>
			<verse number="56">Ac arhosodd Mair gyda hi ynghylch tri mis, a dychwelodd i’w thŷ.</verse>
			<verse number="57">Ac i Elishabet y cyflawnwyd y tymp i esgor o honi, ac esgorodd ar fab.</verse>
			<verse number="58">A chlywodd ei chymmydogion a’i cheraint, fawrhau o’r Arglwydd Ei dosturi wrthi, a chydlawenychasant â hi.</verse>
			<verse number="59">A bu ar yr wythfed dydd y daethant i amdorri ar y plentyn, a galwasant ef, yn ol enw ei dad, Zacariah.</verse>
			<verse number="60">A chan atteb, ei fam a ddywedodd, Nage; eithr gelwir ef Ioan.</verse>
			<verse number="61">A dywedasant wrthi, Nid oes neb o’th dylwyth a elwir wrth yr enw hwn.</verse>
			<verse number="62">Ac amneidiasant i’w dad, pa beth yr ewyllysiai ei alw ef.</verse>
			<verse number="63">Ac wedi gofyn o hono am argraphlech, ysgrifenodd gan ddywedyd, Ioan yw ei enw; a rhyfeddasant oll.</verse>
			<verse number="64">Ac agorwyd ei enau ef yn ebrwydd, ac ei dafod; a llefarodd gan fendithio Duw.</verse>
			<verse number="65">Ac yr oedd ofn ar bawb oedd yn trigo yn eu cylch hwy; ac yn holl fynydd-dir Iwdea y llefarwyd yr holl bethau hyn.</verse>
			<verse number="66">A phawb o’r rhai a’u clywsant, a’u rhoisant yn eu calonnau gan ddywedyd, Pa beth, gan hyny, fydd y plentyn hwn? canys llaw’r Arglwydd oedd gydag ef.</verse>
			<verse number="67">A Zacariah, ei dad, a lanwyd o’r Yspryd Glân, ac a brophwydodd, gan ddywedyd,</verse>
			<verse number="68">Bendigedig fyddo’r Arglwydd, Duw Israel, Canys ymwelodd ag, a gwnaeth brynedigaeth i’w, bobl:</verse>
			<verse number="69">A dyrchafodd gorn iachawdwriaeth i ni yn nhŷ Dafydd, ei was,</verse>
			<verse number="70">(fel y llefarodd trwy enau Ei brophwydi sanctaidd er’s dechreuad y byd,)</verse>
			<verse number="71">Ymwared oddiwrth ein gelynion, Ac o law pawb o’n caseion;</verse>
			<verse number="72">I wneuthur tosturi â’n tadau, Ac i gofio Ei gyfammod sanctaidd,</verse>
			<verse number="73">Y llw a dyngodd Efe wrth Abraham, ein tad,</verse>
			<verse number="74">Ar roddi i ni, gwedi ein rhyddhau o law ein gelynion, Ei wasanaethu Ef yn ddiofn,</verse>
			<verse number="75">Mewn sancteiddrwydd a chyfiawnder ger Ei fron ein holl ddyddiau.</verse>
			<verse number="76">A thithau, blentyn, prophwyd y Goruchaf y’th elwir, Canys ai o flaen gwyneb yr Arglwydd, i barottoi Ei ffyrdd Ef,</verse>
			<verse number="77">I roddi gwybodaeth iachawdwriaeth i’w bobl Trwy faddeuant o’u pechodau,</verse>
			<verse number="78">Trwy diriondeb trugaredd ein Duw, Trwy’r hon yr ymwêl â ni godiad haul o’r uchelder,</verse>
			<verse number="79">I lewyrchu i’r rhai sy’n eistedd mewn tywyllwch a chysgod angau, Er mwyn cyfeirio ein traed i ffordd tangnefedd.</verse>
			<verse number="80">A’r bachgen a gynnyddodd ac a gryfhawyd mewn yspryd, ac a fu yn yr anial-leoedd hyd ddydd ei ymddangosiad i Israel.</verse>
		</chapter>
		<chapter number="2">
			<verse number="1">A bu yn y dyddiau hyny, yr aeth allan orchymyn oddiwrth Cesar Augustus, i gofrestru’r holl fyd.</verse>
			<verse number="2">A’r cofrestriad hwn oedd y cyntaf, pan yr oedd Cwirinius yn rhaglaw ar Syria.</verse>
			<verse number="3">Ac aeth pawb i’w cofrestru, bob un i’w ddinas ei hun.</verse>
			<verse number="4">Ac aeth Ioseph hefyd i fynu o Galilea, o ddinas Natsareth, i Iwdea, i ddinas Dafydd, yr hon a elwir Bethlehem,</verse>
			<verse number="5">gan ei fod o dŷ a thylwyth Dafydd, i’w gofrestru gyda Mair, yr hon a ddyweddïasid yn wraig iddo, a hithau yn feichiog.</verse>
			<verse number="6">A bu, tra yr oeddynt yno, cyflawnwyd y dyddiau i esgor o honi,</verse>
			<verse number="7">ac esgorodd ar ei Mab cyntaf-anedig, a rhwymodd Ef mewn cadachau, a dododd Ef mewn preseb gan nad oedd iddynt le yn y lletty.</verse>
			<verse number="8">Ac yr oedd bugeiliaid yn y wlad honno, yn aros yn y maes, ac yn gwylied, liw nos, dros eu praidd.</verse>
			<verse number="9">Ac angel yr Arglwydd a safodd gerllaw iddynt, a gogoniant yr Arglwydd a ddisgleiriodd o’u hamgylch; ac ofnasant ag ofn mawr.</verse>
			<verse number="10">A dywedodd yr angel wrthynt, Nac ofnwch; canys wele, efangylu yr wyf i chwi lawenydd mawr, yr hwn a fydd i’r holl bobl,</verse>
			<verse number="11">Ganwyd i chwi heddyw Iachawdwr, yr Hwn yw Crist yr Arglwydd, yn ninas Dafydd.</verse>
			<verse number="12">A hwn fydd i chwi yn arwydd, Cewch blentyn wedi ei rwymo mewn cadachau ac yn gorwedd mewn preseb.</verse>
			<verse number="13">Ac yn ddisymmwth yr oedd gyda’r angel liaws o lu nefol yn moliannu Duw, ac yn dywedyd,</verse>
			<verse number="14">Gogoniant yn y goruchafion, i Dduw, Ac, ar y ddaear, dangnefedd i ddynion y boddlonwyd ynddynt.</verse>
			<verse number="15">A bu, pan aeth yr angylion ymaith oddiwrthynt i’r nef, y bugeiliaid a ddywedasant wrth eu gilydd, Awn drosodd, ynte, hyd Bethlehem, a gwelwn y peth hwn a ddigwyddodd, yr hwn y bu i’r Arglwydd ei hyspysu i ni.</verse>
			<verse number="16">A daethant ar frys, a chawsant Mair ac Ioseph, a’r plentyn yn gorwedd yn y preseb.</verse>
			<verse number="17">A phan welsant, hyspysasant am yr ymadrodd a lefarasid wrthynt am y plentyn hwn.</verse>
			<verse number="18">A phawb o’r a’u clywsant, a ryfeddasant am y pethau a lefarwyd gan y bugeiliaid wrthynt.</verse>
			<verse number="19">Ond Mair a gadwai yr holl ymadroddion hyn, gan eu hystyried yn ei chalon.</verse>
			<verse number="20">A dychwelodd y bugeiliaid, gan ogoneddu a moliannu Duw am yr holl bethau a glywsent ac a welsent, fel y llefarasid wrthynt.</verse>
			<verse number="21">A phan gyflawnwyd wyth niwrnod i amdorri Arno, galwyd Ei enw IESU, yr hwn a alwesid gan yr angel cyn Ei ymddwyn yn y groth.</verse>
			<verse number="22">A phan gyflawnwyd dyddiau eu puredigaeth yn ol Cyfraith Mosheh, dygasant Ef i fynu i Ierwshalem, i’w gyflwyno i’r Arglwydd;</verse>
			<verse number="23">(fel yr ysgrifenwyd yn Nghyfraith yr Arglwydd, “Pob gwrryw yn agoryd croth, sanctaidd i’r Arglwydd a elwir Ef,”)</verse>
			<verse number="24">ac i roddi aberth yn ol yr hyn a ddywedwyd yn Nghyfraith yr Arglwydd, “Par o durturod, neu ddau gyw colommen.”</verse>
			<verse number="25">Ac wele, yr oedd gŵr yn Ierwshalem, a’i enw Shimeon, a’r gŵr hwn oedd gyfiawn a duwiol, yn disgwyl am ddiddanwch yr Israel: a’r Yspryd Glân oedd arno.</verse>
			<verse number="26">Ac iddo ef yr oedd wedi ei hyspysu gan yr Yspryd Glân na welai angau cyn na welai Crist yr Arglwydd.</verse>
			<verse number="27">A daeth, yn yr Yspryd, i’r deml; ac wrth ddwyn i mewn o’i rieni y plentyn Iesu, er mwyn gwneuthur o honynt am Dano,</verse>
			<verse number="28">yn ol Defod y Gyfraith, efe hefyd a’i cymmerth Ef yn ei freichiau, ac a fendithiodd Dduw, ac a ddywedodd,</verse>
			<verse number="29">Yr awr hon y gollyngi Dy was, O Arglwydd, Yn ol Dy air, mewn tangnefedd,</verse>
			<verse number="30">Canys fy llygaid a welsant Dy iachawdwriaeth,</verse>
			<verse number="31">Yr hon a barottoaist ger bron wyneb yr holl bobloedd;</verse>
			<verse number="32">Goleuni yn ddatguddiad cenhedloedd, Ac yn ogoniant Dy bobl Israel.</verse>
			<verse number="33">Ac yr oedd Ei dad Ef, a’i fam yn rhyfeddu wrth y pethau a lefarwyd am Dano.</verse>
			<verse number="34">A’u bendithio hwynt a wnaeth Shimeon, a dywedodd wrth Mair, Ei fam, Wele, Hwn a osodwyd yn gwymp ac yn gyfodiad llawer yn yr Israel, Ac yn arwydd y dywedir yn ei erbyn;</verse>
			<verse number="35">A thrwy dy enaid di dy hun yr aiff cleddyf, Fel y datguddier meddyliau o lawer o galonnau.</verse>
			<verse number="36">Ac yr oedd Anna brophwydes, merch Phanwel, o lwyth Asher, a hon wedi myned i ddyddiau oedranus, ac wedi byw gyda gŵr saith mlynedd o’i morwyndod,</verse>
			<verse number="37">a hithau yn weddw am bedair a phedwar ugain mlynedd, yr hon nid ymadawai â’r deml, gydag ymprydiau a gweddïau y gwasanaethai nos a dydd;</verse>
			<verse number="38">hithau hefyd, yr awr honno, gan sefyll ger llaw, a ddiolchodd i Dduw, ac a lefarodd am Dano Ef wrth y rhai oll oedd yn disgwyl ymwared Ierwshalem.</verse>
			<verse number="39">A phan orphenasent bob peth yn ol Cyfraith yr Arglwydd, dychwelasant i Galilea, i’w dinas, Natsareth.</verse>
			<verse number="40">A’r plentyn a gynnyddodd, ac a gryfhawyd, yn gyflawn o ddoethineb; a gras Duw oedd Arno.</verse>
			<verse number="41">Ac elai ei rieni, bob blwyddyn, i Ierwshalem, ar wyl y Pasg;</verse>
			<verse number="42">a phan oedd Efe yn ddeuddeng mlwydd oed, a myned i fynu o honynt yn ol arfer yr wyl;</verse>
			<verse number="43">ac wedi cyflawni’r dyddiau, wrth ddychwelyd o honynt, arhosodd y bachgen Iesu yn Ierwshalem;</verse>
			<verse number="44">ac ni wyddai Ei rieni; a chan dybied Ei fod Ef yn y fintai, aethant daith diwrnod, ac edrychasant am Dano ymhlith eu ceraint a’u cydnabod:</verse>
			<verse number="45">a chan na chawsant Ef, dychwelasant i Ierwshalem, gan edrych am Dano.</verse>
			<verse number="46">A bu, ar ol tridiau y cawsant Ef yn y deml, yn eistedd ynghanol yr athrawon, ac yn gwrando arnynt, ac yn ymofyn â hwynt.</verse>
			<verse number="47">A synnodd pawb o’r a’i clywent Ef, wrth Ei ddeall a’i attebion.</verse>
			<verse number="48">A phan welsant Ef, bu aruthr ganddynt; ac Wrtho Ei fam a ddywedodd, Fy mhlentyn, paham y gwnaethost fel hyn â ni? Wele, dy dad a myfi yn ofidus a edrychasom am Danat.</verse>
			<verse number="49">A dywedodd Efe wrthynt, Paham yr “edrychech am Danaf?” Oni wyddech mai yn nhŷ Fy Nhad y mae rhaid i Mi fod?</verse>
			<verse number="50">A hwy ni ddeallasant yr ymadrodd a lefarodd Efe wrthynt.</verse>
			<verse number="51">Ac aeth i wared gyda hwynt, a daeth i Natsareth, ac yr oedd yn ddarostyngedig iddynt; ac Ei fam a gadwai yr holl bethau hyn yn ei chalon.</verse>
			<verse number="52">A’r Iesu a aeth rhagddo mewn doethineb, a chorpholaeth, a ffafr gyda Duw a dynion.</verse>
		</chapter>
		<chapter number="3">
			<verse number="1">Ac yn y bymthegfed flwyddyn o ymherodraeth Tiberius Cesar, Pontius Pilat yn rhaglaw Iwdea, a Herod yn detrarch a Philip ei frawd yn detrarch Itwrea a gwlad Trachonitis,</verse>
			<verse number="2">a Lusanius yn detrarch Abilene, yn amser yr archoffeiriaid Chanan a Caiaphas, daeth gair Duw at Ioan fab Zacariah yn yr anialwch.</verse>
			<verse number="3">A daeth Efe i’r holl oror ynghylch yr Iorddonen, gan bregethu bedydd edifeirwch er maddeuant pechodau,</verse>
			<verse number="4">fel yr ysgrifenwyd yn llyfr geiriau Eshaiah y prophwyd, “Llef un yn llefain Yn yr anialwch parottowch ffordd Iehofah, Gwnewch yn uniawn Ei lwybrau Ef.</verse>
			<verse number="5">Pob pant a lenwir, a phob mynydd a bryn a ostyngir, A bydd y gŵyr-geimion yn uniawn, a’r geirwon yn ffyrdd gwastad;</verse>
			<verse number="6">A gwel pob cnawd iachawdwriaeth Duw.”</verse>
			<verse number="7">Dywedodd, gan hyny, wrth y torfeydd oedd yn dyfod allan i’w bedyddio ganddo, Eppil gwiberod, pwy a’ch rhybuddiodd i ffoi rhag y llid a fydd?</verse>
			<verse number="8">Dygwch, gan hyny, ffrwythau teilwng o edifeirwch, ac na ddechreuwch ddywedyd ynoch eich hunain, Megis tad y mae genym Abraham, canys dywedaf wrthych, Abl yw Duw o’r cerrig hyn i godi plant i Abraham.</verse>
			<verse number="9">Ac eisoes hefyd y fwyall a osodwyd at wreiddyn y preniau: pob pren, gan hyny, nad yw’n dwyn ffrwyth da, a dorrir i lawr, ac i’ r tân y’i bwrir.</verse>
			<verse number="10">Ac ymofynodd y torfeydd ag ef, gan ddywedyd, Pa beth, gan hyny, a wnawn ni?</verse>
			<verse number="11">A chan atteb, dywedodd wrthynt, Yr hwn sydd a chanddo ddwy bais, cyfranned â’r hwn nad oes ganddo; a’r hwn sydd a chanddo fwyd, yn y cyffelyb fodd gwnaed efe.</verse>
			<verse number="12">A daeth hefyd dreth-gymmerwyr i’w bedyddio, a dywedasant wrtho, Athraw, pa beth a wnawn?</verse>
			<verse number="13">Ac efe a ddywedodd wrthynt, Ddim mwy na’r hyn a osodwyd i chwi, na ddirgeisiwch.</verse>
			<verse number="14">Ac ymofyn ag ef a wnaeth y rhai yn milwrio, gan ddywedyd, Pa beth a wnawn ninnau hefyd? A dywedodd wrthynt, Na fyddwch draws wrth neb, ac na cham-achwynwch: a byddwch foddlawn i’ch cyflogau.</verse>
			<verse number="15">Ac wrth ddisgwyl o’r bobl, ac ymresymmu, bawb o honynt yn eu calonnau am Ioan, ai efe, ysgatfydd, oedd y Crist,</verse>
			<verse number="16">attebodd Ioan i bawb o honynt, gan ddywedyd, Myfi, yn wir, â dwfr yr wyf yn eich bedyddio chwi, ond dyfod y mae un cryfach na myfi, i’r Hwn nid wyf deilwng i ddattod carrai Ei esgidiau.</verse>
			<verse number="17">Efe a’ch bedyddia chwi â’r Yspryd Glân ac â thân: gwyntyll yr Hwn sydd yn Ei law i lwyr-lanhau Ei lawr-dynu, ac i gasglu’r gwenith i’w ysgubor; ond yr ûs a lwyr-lysg Efe â thân anniffoddadwy.</verse>
			<verse number="18">A llawer o bethau eraill yn wir, gan eu cynghon hwynt, a efengylodd efe iddynt:</verse>
			<verse number="19">a Herod y tetrarch, wedi ei argyhoeddi ganddo am Herodias, gwraig ei frawd,</verse>
			<verse number="20">ac am yr holl bethau drwg a wnaethai Herod, a chwanegodd hyn hefyd at y cwbl, sef cau o hono Ioan yngharchar.</verse>
			<verse number="21">A bu, pan fedyddiasid yr holl bobl, ac yr Iesu wedi Ei fedyddio ac yn gweddïo,</verse>
			<verse number="22">yr agorwyd y nef, a disgynodd yr Yspryd Glân mewn rhith corphorol, fel colommen, Arno; a llais o’r nef a ddaeth, Tydi yw Fy Mab anwyl, Ynot Ti y’m boddlonwyd.</verse>
			<verse number="23">A’r Iesu Ei Hun, wrth ddechreu, oedd ynghylch deng mlwydd ar ugain oed, mab (fel y tybid) i Ioseph fab Eli,</verse>
			<verse number="24">fab Matthat, fab Lefi, fab Melci, fab Ianna, fab Ioseph,</verse>
			<verse number="25">fab Mattathias, fab Amots, fab Naum, fab Esli, fab Naggai,</verse>
			<verse number="26">fab, Maath, fab Mattathias, fab Shemei, fab Ioseph,</verse>
			<verse number="27">fab Iwda, fab Ioanna, fab Rhesa, fab Zorobabel, fab Shalathiel,</verse>
			<verse number="28">fab Neri, fab Melci, fab Adi, fab Cosam, fab Elmodam,</verse>
			<verse number="29">fab Er, fab Iose, fab Eliezer, fab Iorim, fab Matthat,</verse>
			<verse number="30">fab Lefi, fab Shimeon, fab Iwda, fab Ioseph, fab Ionan,</verse>
			<verse number="31">fab Eliacim, fab Melea, fab Mainan, fab Mattatha,</verse>
			<verse number="32">fab Nathan, fab Dafydd, fab Ieshe, fab Obed, fab Booz,</verse>
			<verse number="33">fab Salmon, fab Naashon, fab Aminadab, fab Aram, fab Etsron,</verse>
			<verse number="34">fab Pharets, fab Iwda, fab Iacob, fab Itsaac, fab Abraham,</verse>
			<verse number="35">fab Thara, fab Nachor, fab Sarwg, fab Ragan,</verse>
			<verse number="36">fab Phalec, fab Heber, fab Shala, fab Cainan, fab Arphacshad,</verse>
			<verse number="37">fab Shem, fab Noe, fab Lamec, fab Methwshala, fab Enoc,</verse>
			<verse number="38">fab Iared, fab Maleleel, fab Cain, fab Enosh, fab Sheth, fab Adam, fab Duw.</verse>
		</chapter>
		<chapter number="4">
			<verse number="1">A’r Iesu yn llawn o’r Yspryd Glân, a ddychwelodd oddiwrth yr Iorddonen, ac a arweiniwyd gan yr Yspryd yn yr anialwch ddeugain niwrnod,</verse>
			<verse number="2">yn cael ei demtio gan ddiafol; ac ni fwyttaodd ddim yn y dyddiau hyny; ac wedi eu diweddu, chwant bwyd fu Arno.</verse>
			<verse number="3">A dywedodd diafol Wrtho, Os Mab Duw wyt, dywaid wrth y garreg hon i fyned yn fara.</verse>
			<verse number="4">Ac attebodd yr Iesu iddo, Ysgrifenwyd,</verse>
			<verse number="5">“Nid ar fara yn unig y bydd byw dyn.” Ac wedi Ei ddwyn Ef i fynu, dangosodd Iddo holl deyrnasoedd y byd mewn munud o amser.</verse>
			<verse number="6">A dywedodd diafol Wrtho, I Ti y rhoddaf yr awdurdod hon i gyd ac eu gogoniant; canys i mi eu traddodwyd, ac i bwy bynnag yr ewyllysiaf y rhoddaf hi;</verse>
			<verse number="7">os Tydi, gan hyny, a ymochreini o’m blaen, bydd yr oll yn eiddo Ti.</verse>
			<verse number="8">A chan atteb iddo, dywedodd yr Iesu, Ysgrifenwyd, “I Iehofah dy Dduw yr ymochreini, ac Ef yn unig a wasanaethi.”</verse>
			<verse number="9">A dug efe Ef i Ierwshalem, a gosododd Ef ar binacl y deml, a dywedodd Wrtho,</verse>
			<verse number="10">Os Mab Duw wyt, bwrw Dy Hun oddi yma i lawr, canys ysgrifenwyd, “I’w angylion y gorchymyn Efe am Danat;</verse>
			<verse number="11">Ac ar eu dwylaw y’th ddygant, Rhag un amser i Ti daro Dy droed wrth garreg.”</verse>
			<verse number="12">A chan atteb, dywedodd yr Iesu wrtho, Dywedwyd, “Ni themti Iehofah dy Dduw.”</verse>
			<verse number="13">Ac wedi gorphen yr holl demtasiwn, diafol a ymadawodd ag Ef tan amser cyfaddas.</verse>
			<verse number="14">A dychwelodd yr Iesu yn nerth yr Yspryd i Galilea, a son a aeth allan am Dano trwy’r holl fro oddi amgylch;</verse>
			<verse number="15">ac Efe a ddysgai yn eu sunagogau, yn cael Ei ogoneddu gan bawb.</verse>
			<verse number="16">A daeth i Natsareth, lle y magesid Ef, ac aeth i mewn, yn ol Ei arfer, ar ddydd y Sabbath, i’r sunagog, a safodd i fynu i ddarllain;</verse>
			<verse number="17">a rhoddwyd Atto Lyfr y Prophwyd Eshaiah; ac wedi agor o Hono y llyfr, cafodd y lle yr oedd yn ysgrifenedig,</verse>
			<verse number="18">“Yspryd Iehofah sydd Arnaf, Canys enneiniodd fi i efengylu i dlodion; Danfonodd fi i gyhoeddi i gaethion ollyngdod, Ac i ddeillion gaffaeliad golwg,</verse>
			<verse number="19">I ddanfon ymaith ddrylliedigion, mewn rhydd-deb, I gyhoeddi blwyddyn foddhaol Iehofah.”</verse>
			<verse number="20">Ac wedi cau’r llyfr, a’i roddi i’r gweinidog, eisteddodd; a llygaid pawb yn y sunagog oeddynt yn craffu Arno.</verse>
			<verse number="21">A dechreuodd ddywedyd wrthynt, Heddyw y cyflawnwyd yr Ysgrythyr hon yn eich clustiau.</verse>
			<verse number="22">A phawb a dystiolaethent Iddo, ac a ryfeddent wrth y geiriau grasusol oedd yn dyfod allan o’i enau; a dywedasant, Onid hwn yw mab Ioseph?</verse>
			<verse number="23">A dywedodd wrthynt, Yr oll o honoch a adroddwch Wrthyf y ddammeg hon, “Feddyg, iacha dy hun;” cymmaint ag a glywsom eu gwneuthur yn Caphernahwm, gwna hefyd yma yn Dy wlad Dy hun.</verse>
			<verse number="24">A dywedodd, Yn wir y dywedaf wrthych, Nid yw un prophwyd yn gymmeradwy yn ei wlad ei hun.</verse>
			<verse number="25">Mewn gwirionedd y dywedaf wrthych, Llawer o wragedd gweddwon oedd, yn nyddiau Elias, yn yr Israel, pan gauwyd y nef dair blynedd a chwe mis, fel y bu newyn mawr trwy’r holl dir,</verse>
			<verse number="26">ac nid at yr un o honynt yr anfonwyd Elias, oddieithr i Sarepta yngwlad Tsidon at wraig weddw;</verse>
			<verse number="27">a llawer o wahan-gleifion oedd yn Israel yn amser Elisha y prophwyd, ac nid yr un o honynt a lanhawyd oddieithr Naaman y Tsuriad.</verse>
			<verse number="28">A llanwyd o ddigofaint bawb a oedd yn y sunagog,</verse>
			<verse number="29">wrth glywed y pethau hyn, ac wedi codi o honynt bwriasant Ef allan o’r ddinas, a dygasant Ef hyd ael y bryn ar yr hwn yr oedd eu dinas wedi ei hadeiladu, i’w fwrw Ef bendramwnwgl i lawr:</verse>
			<verse number="30">ond Efe, wedi myned drwy eu canol, a aeth Ei ffordd.</verse>
			<verse number="31">A daeth i wared i Caphernahwm, dinas yn Galilea; ac yr oedd yn eu dysgu hwynt ar y Sabbath;</verse>
			<verse number="32">ac aruthr fu ganddynt o herwydd Ei ddysgad, canys gydag awdurdod yr oedd Ei ymadrodd.</verse>
			<verse number="33">Ac yn y sunagog yr oedd dyn a chanddo yspryd cythraul aflan, a gwaeddodd â llais mawr,</verse>
			<verse number="34">Och, pa beth sydd i ni a wnelom â Thi, Iesu y Natsaread? A ddaethost i’n difetha ni? Adwaenwn Di pwy ydwyt, Sanct Duw.</verse>
			<verse number="35">A dwrdiodd yr Iesu Ef, gan ddywedyd, Distawa, a thyred allan o hono ef. Ac wedi ei daflu ef i’r canol, y cythraul a ddaeth allan o hono, heb wneuthur dim niweid iddo.</verse>
			<verse number="36">Ac yr oedd aruthredd ar bawb, a chyd-lefarasant â’u gilydd gan ddywedyd, Pa beth yw’r gair hwn, canys gydag awdurdod a nerth y gorchymyn Efe i’r ysprydion aflan, a dyfod allan y maent?</verse>
			<verse number="37">Ac aeth allan son am Dano i bob man o’r wlad oddi amgylch.</verse>
			<verse number="38">Ac wedi cyfodi o Hono o’r sunagog, aeth i mewn i dŷ Shimon; a chwegr Shimon oedd wedi ei dala gan gryd mawr; a gofynasant iddo drosti.</verse>
			<verse number="39">A chan sefyll uwch ei phen hi, dwrdiodd y cryd, ac efe a’i gadawodd hi; ac wedi cyfodi o honi yn uniawn, gwasanaethodd arnynt.</verse>
			<verse number="40">Ac wrth fachludo o’r haul cymmaint ag oedd a chanddynt gleifion o amryw glefydau, a ddaethant â hwynt Atto Ef: ac Efe, gan roddi Ei ddwylaw ar bob un o honynt, a’u hiachaodd hwynt;</verse>
			<verse number="41">a dyfod allan yr oedd cythreuliaid, o laweroedd, dan waeddi a dywedyd, Ti yw Mab Duw; a chan eu dwrdio, ni adawai iddynt ddweud y gwyddent mai Efe oedd y Crist.</verse>
			<verse number="42">A phan aethai hi yn ddydd, wedi myned allan yr aeth i le anial; a’r torfeydd a’i ceisiasant Ef, ac a ddaethant hyd Atto, ac a’i hattaliasant rhag myned oddi wrthynt; ond Efe a ddywedodd wrthynt,</verse>
			<verse number="43">I’r dinasoedd eraill hefyd y mae rhaid i Mi efengylu teyrnas Dduw, canys i hyny y’m danfonwyd.</verse>
			<verse number="44">Ac yr oedd Efe yn pregethu yn sunagogau Galilea.</verse>
		</chapter>
		<chapter number="5">
			<verse number="1">A bu, pan yr oedd y dyrfa yn pwyso Arno ac yn clywed Gair Duw, yr oedd Efe yn sefyll yn ymyl llyn Gennesaret:</verse>
			<verse number="2">a gwelodd ddau gwch yn sefyll wrth y llyn, a’r pysgodwyr, wedi myned allan o honynt, a olchent eu rhwydau.</verse>
			<verse number="3">Ac wedi myned i mewn i un o’r cychod, yr hwn oedd eiddo Shimon, gofynodd iddo wthio ychydig oddiwrth y tir; ac wedi eistedd, dysgodd y torfeydd, allan o’r cwch.</verse>
			<verse number="4">A phan beidiodd â llefaru, dywedodd wrth Shimon, Gwthia i’r dwfn, a gollyngwch i wared eich rhwydau am helfa.</verse>
			<verse number="5">A chan atteb, Shimon a ddywedodd, O Feistr, yr holl nos y poenasom, ac ni ddaliasom ddim; ond ar Dy air Di gollyngaf i wared y rhwydau.</verse>
			<verse number="6">A phan hyn a wnelsent, cyd-gauasant liaws mawr o bysgod, ac ar dorri yr oedd eu rhwydau;</verse>
			<verse number="7">ac amneidiasant at eu cyd-gyfranogion oedd yn y cwch arall i ddyfod i’w cynnorthwyo hwynt; a dyfod a wnaethant, a llanwasant y ddau gwch fel yr oeddynt ar soddi.</verse>
			<verse number="8">A chan weled o Shimon Petr hyn, syrthiodd wrth liniau’r Iesu, gan ddywedyd, Dos allan oddiwrthyf, canys dyn pechadurus wyf, O Arglwydd;</verse>
			<verse number="9">canys syndod a gymmerth afael arno ef a’r holl rai oedd gydag ef, wrth yr helfa bysgod a ddaliasent,</verse>
			<verse number="10">a’r un ffunud hefyd ar Iago ac Ioan, meibion Zebedëus, y rhai oeddynt gyfranogion â Shimon. Ac wrth Shimon y dywedodd yr Iesu, Nac ofna; o hyn allan, dynion a ddeli.</verse>
			<verse number="11">Ac wedi dwyn y cychod i’r tir, gan adael pob peth, canlynasant Ef.</verse>
			<verse number="12">A bu, pan yr oedd Efe yn un o’r dinasoedd, ac wele, gŵr llawn o wahan-glwyf; ac wedi gweled yr Iesu, wedi syrthio ar ei wyneb, ymbiliodd ag Ef, gan ddywedyd, Arglwydd, os ewyllysi, abl wyt i’m glanhau i.</verse>
			<verse number="13">Ac wedi estyn allan Ei law, cyffyrddodd Efe ag ef, gan ddywedyd, Ewyllysiaf: glanhaer di; ac yn uniawn y gwahan-glwyf a aeth ymaith oddiwrtho.</verse>
			<verse number="14">Ac Efe a orchymynodd iddo na ddywedai wrth neb; eithr, wedi myned ymaith, dangos dy hun i’r offeiriad, a thyred â’r offrwm am dy lanhad, fel yr ordeiniodd Mosheh, yn dystiolaeth iddynt.</verse>
			<verse number="15">Ac yn fwy ar led yr aeth y gair am Dano; a daeth ynghyd dorfeydd mawrion i glywed ac i’w hiachau o’u clefydau:</verse>
			<verse number="16">ond Efe oedd yn cilio yn yr anial-leoedd ac yn gweddïo.</verse>
			<verse number="17">A bu, ar un o’r dyddiau hyny, ac Efe oedd yn dysgu, ac yr oedd yn eu heistedd Pharisheaid ac Athrawon y Gyfraith, y rhai a ddaethent o bob pentref yn Galilea, ac Iwdea ac Ierwshalem;</verse>
			<verse number="18">a gallu’r Arglwydd oedd i iachau o Hono; ac wele, dynion yn dwyn ar wely ddyn a oedd glaf o’r parlys, a cheisient ddyfod ag ef i mewn, a’i ddodi ger Ei fron Ef.</verse>
			<verse number="19">A phan na chawsant pa fodd y deuent ag ef i mewn, o achos y dyrfa, wedi esgyn ar y tŷ, trwy’r pridd-lechau y gollyngasant ef i wared ynghyda’r gwely bach, i’r canol ger bron yr Iesu.</verse>
			<verse number="20">Ac wedi gweled eu ffydd, dywedodd Efe, O ddyn, maddeuwyd i ti dy bechodau.</verse>
			<verse number="21">A dechreu ymresymmu a wnaeth yr ysgrifenyddion a’r Pharisheaid, gan ddywedyd, Pwy yw hwn y sy’n llefaru cableddau? Pwy sy’n abl i faddeu pechodau oddieithr Duw yn unig?</verse>
			<verse number="22">A chan ganfod o’r Iesu eu hymresymmiadau, gan atteb y dywedodd wrthynt, Paham yr ymresymmwch yn eich calonnau?</verse>
			<verse number="23">Pa un sydd hawsaf, ai dywedyd “Maddeuwyd i ti dy bechodau,” neu ddywedyd “Cyfod a rhodia?”</verse>
			<verse number="24">Ond fel y gwypoch fod awdurdod gan Fab y Dyn ar y ddaear i “faddeu pechodau” (dywedodd wrth y claf o’r parlys), Wrthyt y dywedaf Cyfod, a chan godi dy wely bach, dos i’th dŷ.</verse>
			<verse number="25">A chan gyfodi yn uniawn yn eu gwydd hwynt, ac wedi codi yr hyn y gorweddai arno, yr aeth ymaith i’w dŷ, dan ogoneddu Duw.</verse>
			<verse number="26">A syndod a gymmerth arnynt i gyd, a gogoneddasant Dduw, a llanwyd hwy o ofn, gan ddywedyd Gwelsom bethau anhygoel heddyw.</verse>
			<verse number="27">Ac ar ol y pethau hyn, aeth Efe allan, a gwelodd dreth-gymmerwr a’i enw Lefi, yn ei eistedd wrth y dollfa,</verse>
			<verse number="28">a dywedodd wrtho, Canlyn Fi: a chan adael pob peth, wedi sefyll i fynu y canlynodd Ef.</verse>
			<verse number="29">A gwledd fawr a wnaeth Lefi Iddo yn ei dŷ; ac yr oedd tyrfa fawr o dreth-gymmerwyr ac eraill, y rhai oeddynt ynghyda hwynt, yn lled-orwedd wrth y ford.</verse>
			<verse number="30">A murmurodd y Pharisheaid a’u hysgrifenyddion wrth Ei ddisgyblion gan ddywedyd, Paham mai gyda’r treth-gymmerwyr a phechaduriaid y bwyttewch ac yr yfwch?</verse>
			<verse number="31">A chan atteb, yr Iesu a ddywedodd wrthynt, Nid oes rhaid i’r rhai iach wrth feddyg,</verse>
			<verse number="32">eithr i’r rhai drwg eu hwyl; ni ddaethum i alw cyfiawnion, eithr pechaduriaid, i edifeirwch.</verse>
			<verse number="33">A hwy a ddywedasant Wrtho, Disgyblion Ioan a ymprydiant yn fynych, a gweddïau a wnant; ac yn y cyffelyb fodd yr eiddo y Pharisheaid, ond yr eiddot Ti a fwyttant ac a yfant.</verse>
			<verse number="34">A’r Iesu a ddywedodd wrthynt, A ellwch chwi wneuthur i feibion yr ystafell briodas ymprydio, tra y mae’r priodas-fab gyda hwynt?</verse>
			<verse number="35">Ond daw’r dyddiau; a phan ddyger y priodas-fab oddi arnynt, yna yr ymprydiant yn y dyddiau hyny.</verse>
			<verse number="36">A llefarodd hefyd ddammeg wrthynt, Nid yw neb, ar ol rhwygo llain oddiwrth ddilledyn newydd, yn ei roddi ar ddilledyn hen: onite y newydd a rwyga efe, ac â’r hen ni chyttuna y llain y sydd oddiwrth y newydd.</verse>
			<verse number="37">Ac ni fwrw neb win newydd i gostrelau hen: onite, dryllia’r gwin newydd y costrelau, ac a efe a dywelltir allan, ac am y costrelau y derfydd;</verse>
			<verse number="38">eithr gwin newydd, i gostrelau newyddion y mae efe i’w fwrw.</verse>
			<verse number="39">Ac nid oes neb, pan yn yfed yr hen, yn chwennych gwin newydd; canys ebr efe, Yr hen sydd dda.</verse>
		</chapter>
		<chapter number="6">
			<verse number="1">A bu ar Sabbath, fyned o Hono trwy faesydd yd, a thynnodd Ei ddisgyblion y tywys, a bwyttasant gan eu rhwbio â’u dwylaw.</verse>
			<verse number="2">A rhai o’r Pharisheaid a ddywedasant, Paham y gwnewch yr hyn nid yw gyfreithlawn ei wneuthur ar Sabbathau?</verse>
			<verse number="3">A chan atteb iddynt, dywedodd yr Iesu, Oni ddarllenasoch chwaith hyn, pa beth a wnaeth Dafydd, pan yr oedd chwant bwyd arno, efe a’r rhai oedd gydag ef;</verse>
			<verse number="4">y modd yr aeth i mewn i dŷ Dduw, a bara’r gosodiad ger bron a gymmerth ac a fwyttaodd efe, a rhoddes hefyd i’r rhai oedd gydag ef, yr hwn nid cyfreithlawn yw ei fwytta, oddieithr gan yr offeiriaid yn unig?</verse>
			<verse number="5">A dywedodd wrthynt, Arglwydd yw Mab y dyn ar y Sabbath.</verse>
			<verse number="6">A bu ar Sabbath arall, fyned o Hono i mewn i’r sunagog a dysgu; ac yr oedd yno ddyn a’i law ddehau wedi gwywo.</verse>
			<verse number="7">A gwylied Ef a wnaeth yr ysgrifenyddion a’r Pharisheaid ai ar y Sabbath yr iachai Efe ef, fel y caffent beth i’w gyhuddo Ef.</verse>
			<verse number="8">Ac Efe a wybu eu hymresymmiadau; a dywedodd wrth y dyn oedd a’r llaw ddehau wedi gwywo, Cyfod, a saf yn y canol; ac wedi cyfodi o hono, safodd.</verse>
			<verse number="9">A dywedodd yr Iesu wrthynt, Gofynaf i chwi, Ai cyfreithlawn ar y Sabbath wneuthur da, ynte gwneuthur drwg; cadw einioes, a’i colli?</verse>
			<verse number="10">Ac wedi edrych o amgylch arnynt oll, dywedodd wrtho, Estyn dy law; ac efe a wnaeth felly, ac adferwyd ei law ef;</verse>
			<verse number="11">a hwy a lanwyd o ynfydrwydd, ac ymddiddanasant y naill wrth y llall, pa beth a wnaent i’r Iesu.</verse>
			<verse number="12">A bu yn y dyddiau hyny, fyned allan o Hono i’r mynydd i weddïo; a pharhaodd ar hyd y nos yn ei weddi ar Dduw.</verse>
			<verse number="13">A phan aeth hi yn ddydd, galwodd Atto Ei ddisgyblion; ac wedi dethol allan o honynt ddeuddeg,</verse>
			<verse number="14">y rhai hefyd a enwodd Efe yn Apostolion, sef Shimon, yr hwn hefyd a enwodd Efe Petr, ac Andreas ei frawd,</verse>
			<verse number="15">ac Iago ac Ioan, a Philip a Bartholomëus, a Matthew a Thomas,</verse>
			<verse number="16">ac Iago fab Alphëus, a Shimon, yr hwn a elwid Zelotes, ac Iwdas brawd Iago, a Iwdas Ishcariot yr hwn a aeth yn fradwr.</verse>
			<verse number="17">Ac wedi dyfod i wared gyda hwynt, safodd ar le gwastad, a thyrfa fawr o’i ddisgyblion, a lliaws mawr o bobl o holl Iwdea a Ierwshalem, ac o duedd môr Tyrus a Tsidon, y rhai a ddaethant i’w glywed Ef ac i’w hiachau o’u clefydau;</verse>
			<verse number="18">a’r rhai a flinid gan ysprydion aflan a iachawyd;</verse>
			<verse number="19">ac yr holl dyrfa a geisiai gyffwrdd ag Ef, canys gallu oedd yn dyfod allan o Hono, ac a iachaodd bawb.</verse>
			<verse number="20">Ac Efe, wedi dyrchafu Ei lygaid ar Ei ddisgyblion, a ddywedodd, Gwyn eich byd y tlodion, canys eiddoch chwi yw teyrnas Dduw.</verse>
			<verse number="21">Gwyn eich byd y rhai sydd a newyn arnoch yr awr hon, canys digonir chwi. Gwyn eich byd y rhai yn gwylo yn awr, canys chwerthin a gewch.</verse>
			<verse number="22">Gwyn eich byd pan y’ch casao dynion, a phan y’ch didolant chwi, ac y’ ch gwaradwyddant, ac y bwriant allan eich enw megis drwg, o achos Mab y Dyn.</verse>
			<verse number="23">Llawenychwch yn y dydd hwnw, a llemmwch, canys wele, eich gwobr sydd fawr yn y nef, canys yr un ffunud y gwnaeth eu tadau i’r prophwydi.</verse>
			<verse number="24">Ond gwae chwi y goludogion, canys derbyniasoch eich diddanwch.</verse>
			<verse number="25">Gwae chwi y rhai a lanwyd yn awr, canys newyn fydd arnoch. Gwae y rhai sy’n chwerthin yn awr, canys galaru a gwylo a gewch.</verse>
			<verse number="26">Gwae pan yn dda y dywaid pob dyn am danoch, canys yr un ffunud y gwnelai eu tadau i’r gau-brophwydi.</verse>
			<verse number="27">Eithr wrthych chwi y sy’n clywed y dywedaf, Cerwch eich gelynion:</verse>
			<verse number="28">gwnewch dda i’r rhai a’ch casant: bendithiwch y rhai a’ch melldithiant; gweddïwch dros y rhai a’ch drygant;</verse>
			<verse number="29">i’r hwn a’th darawo ar y naill gern, cynnyg y llall hefyd; ac i’r hwn a ddygo ymaith dy gochl, na wahardd dy bais hefyd: i bob un a ofyno genyt, dyro;</verse>
			<verse number="30">a chan yr hwn a ddygo ymaith yr eiddot, na chais eilchwyl.</verse>
			<verse number="31">Ac fel yr ewyllysiwch wneuthur o ddynion i chwi, gwnewch chwithau hefyd iddynt yr un ffunud.</verse>
			<verse number="32">Ac os cerwch y rhai a’ch carant, pa ddiolch sydd i chwi, canys y pechaduriaid a garant y rhai sydd yn eu caru hwynt?</verse>
			<verse number="33">Ac os gwnewch dda i’r rhai sy’n gwneuthur da i chwi, pa ddiolch sydd i chwi, canys y pechaduriaid a wnant yr un peth?</verse>
			<verse number="34">Ac os rhoddwch echwyn i’r rhai y gobeithiwch gael ganddynt, pa ddiolch sydd i chwi? Pechaduriaid hefyd i bechaduriaid a roddant echwyn, fel y derbyniont y cymmaint.</verse>
			<verse number="35">Ond “cerwch” eich gelynion, a “gwnewch dda,” a “rhoddwch echwyn,” heb obeithio dim drachefn; a bydd eich gwobr yn fawr, a byddwch blant y Goruchaf, canys Efe, daionus yw i’r rhai anniolchgar a drwg.</verse>
			<verse number="36">Byddwch drugarogion, fel y mae eich Tad yn drugarog.</verse>
			<verse number="37">Ac na fernwch ac ni’ch bernir ddim; ac na chondemniwch ac ni’ch condemnir ddim;</verse>
			<verse number="38">gollyngwch yn rhydd, a gollyngir chwi yn rhyddion: rhoddwch, a rhoddir i chwi; mesur da, dwysedig, wedi ei ysgwyd, ac yn myned trosodd, a roddant yn eich mynwes, canys â pha fesur y mesurwch, y mesurir drachefn i chwi.</verse>
			<verse number="39">A dywedodd hefyd ddammeg wrthynt, A ddichon dyn dall dywyso dyn dall? Onid y ddau a syrthiant i’r ffos?</verse>
			<verse number="40">Nid yw disgybl uwchlaw ei athraw; ond pob un a berffeithiwyd fydd fel ei athraw.</verse>
			<verse number="41">A phaham yr edrychi ar y brycheuyn y sydd yn llygad dy frawd, ond y trawst y sydd yn dy lygad dy hun nad ystyri?</verse>
			<verse number="42">Neu pa fodd y gelli ddywedyd wrth dy frawd, Fy mrawd, gad i mi fwrw allan y brycheuyn y sydd yn dy lygad, a thithau ni weli y trawst y sydd yn dy lygad dy hun? O ragrithiwr, bwrw allan, yn gyntaf, y trawst o’th lygad dy hun, ac yna y gweli yn eglur i fwrw allan y brycheuyn y sydd yn llygad dy frawd.</verse>
			<verse number="43">Canys nid oes pren da yn dwyn ffrwyth llygredig, nac etto bren llygredig yn dwyn ffrwyth da;</verse>
			<verse number="44">canys pob pren wrth ei ffrwyth ei hun a adwaenir; canys nid oddiar ddrain y casglant ffigys, nac oddiar berth yr heliant rawnwin.</verse>
			<verse number="45">Y dyn da o drysor da ei galon, a ddwg allan yr hyn sydd dda; a’r dyn drwg o’r trysor drwg, a ddwg allan yr hyn sydd ddrwg; canys o orlawnder y galon y llefara ei enau ef.</verse>
			<verse number="46">A phaham y gelwch Fi, Arglwydd, Arglwydd, ac heb wneud o honoch y pethau a ddywedaf?</verse>
			<verse number="47">Pob un y sy’n dyfod Attaf, ac yn clywed Fy ngeiriau, ac yn eu gwneuthur,</verse>
			<verse number="48">dangosaf i chwi i bwy y mae yn gyffelyb; cyffelyb yw i ddyn yn adeiladu tŷ, yr hwn a gloddiodd ac a aeth yn ddwfn, ac a osododd y sail ar y graig; a llifeiriant wedi digwydd, torrodd yr afon ar y tŷ hwnw, ac ni allai ei siglo o herwydd mai da yr adeilesid ef.</verse>
			<verse number="49">Ond yr hwn a glyw, ac ni wna, cyffelyb yw i ddyn a adeiladodd dŷ ar y ddaear, heb sail, ar yr hwn y torrodd yr afon, ac yn uniawn y syrthiodd efe yn bentwr, ac yr oedd torriad y tŷ hwnw yn fawr.</verse>
		</chapter>
		<chapter number="7">
			<verse number="1">Pan orphenasai Ei holl ymadroddion ynghlyw y bobl, aeth i mewn i Caphernahwm.</verse>
			<verse number="2">A gwas rhyw ganwriad, yn ddrwg ei hwyl, oedd ym mron marw, yr hwn oedd mewn anrhydedd ganddo.</verse>
			<verse number="3">Ac wedi clywed am yr Iesu, danfonodd Atto henuriaid yr Iwddewon, gan ofyn Iddo ddyfod ac achub ei was.</verse>
			<verse number="4">A hwy, wedi dyfod at yr Iesu, a attolygasant Arno yn daer, gan ddywedyd, Haeddu y mae ganiattau o Honot hyn iddo, canys caru ein cenedl y mae;</verse>
			<verse number="5">ac y sunagog efe a adeiladodd i ni.</verse>
			<verse number="6">A’r Iesu a aeth gyda hwynt; ac Efe weithian ddim ymhell oddiwrth y tŷ, danfonodd y canwriad Atto gyfeillion, gan ddywedyd Wrtho, Arglwydd, nac ymboena, canys nid wyf deilwng i ddyfod o Honot i mewn dan fy nghronglwyd;</verse>
			<verse number="7">o herwydd paham ni’m tybiais fy hun yn deilwng i ddyfod Attat: eithr dywaid â gair, ac iacheir fy ngwas;</verse>
			<verse number="8">canys myfi hefyd wyf ddyn wedi ei osod dan awdurdod, a chenyf filwyr danaf fy hun; a dywedaf wrth hwn, Dos, a myned y mae; ac wrth arall, Tyred, a dyfod y mae; ac wrth fy ngwas, Gwna hyn, ac ei wneud y mae.</verse>
			<verse number="9">Ac wedi clywed y pethau hyn, yr Iesu a ryfeddodd wrtho; ac wedi troi o Hono, wrth y dyrfa oedd yn Ei ganlyn y dywedodd, Dywedaf wrthych, hyd yn oed yn yr Israel, cymmaint ffydd ni chefais.</verse>
			<verse number="10">Ac wedi dychwelyd i’w tŷ, y rhai a ddanfonasid a gawsant y gwas yn iach.</verse>
			<verse number="11">A bu, ar ol hyny, yr aeth i ddinas a elwid Nain; a myned gydag Ef yr oedd ei ddisgyblion a thyrfa fawr.</verse>
			<verse number="12">A phan nesaodd at borth y ddinas, wele, dygid allan un marw, mab unig-anedig ei fam, a hithau oedd weddw; a thyrfa fawr o’r ddinas oedd gyda hi.</verse>
			<verse number="13">Ac wedi ei gweled hi, yr Arglwydd a dosturiodd wrthi, a dywedodd wrthi, Na wyla.</verse>
			<verse number="14">A daeth at, a chyffyrddodd â’r elor; a’r rhai yn ei dwyn, a safasant: a dywedodd, Ieuangc, wrthyt y dywedaf, Cyfod.</verse>
			<verse number="15">A chododd y marw yn ei eistedd, a dechreuodd lefaru; a rhoddes Efe ef i’w fam.</verse>
			<verse number="16">Ac ofn a gymmerth afael ar bawb, a gogoneddasant Dduw, gan ddywedyd, Prophwyd mawr a gyfododd yn ein plith; ac, Ymwelodd Duw â’i bobl.</verse>
			<verse number="17">Ac aeth y gair hwn am Dano allan drwy holl Iwdea, a thrwy’r holl wlad oddi amgylch.</verse>
			<verse number="18">Ac wrth Ioan y mynegodd ei ddisgyblion am yr holl bethau hyn.</verse>
			<verse number="19">Ac wedi galw atto ryw ddau o’i ddisgyblion, Ioan a ddanfonodd at yr Arglwydd, gan ddywedyd, Ai Tydi yw’r Hwn sy’n dyfod, neu un arall a ddisgwyliwn?</verse>
			<verse number="20">Ac wedi dyfod Atto, y dynion a ddywedasant, Ioan Fedyddiwr a’n danfonodd Attat, gan ddywedyd, “Ai Tydi yw’r Hwn sy’n dyfod, neu un arall a ddisgwyliwn?”</verse>
			<verse number="21">Yr awr honno yr iachaodd Efe lawer oddiwrth glefydau a phlaau ac ysprydion drwg; ac i ddeillion lawer y rhoddes olwg.</verse>
			<verse number="22">A chan atteb, dywedodd wrthynt, Wedi myned, mynegwch i Ioan y pethau a welsoch ac a glywsoch: y mae deillion yn ail-weled; cloffion yn rhodio; cleifion gwahanol yn cael eu glanhau; a byddariaid yn clywed; meirw yn cael eu cyfodi: a thlodion yn cael pregethu’r efengyl iddynt;</verse>
			<verse number="23">a dedwydd yw pwy bynnag na thramgwydder Ynof.</verse>
			<verse number="24">Ac wedi myned ymaith o genhadau Ioan, dechreuodd ddywedyd wrth y torfeydd am Ioan, Pa beth yr aethoch allan i’r anialwch i edrych arno? Ai corsen a gwynt yn ei hysgwyd?</verse>
			<verse number="25">Eithr pa beth yr aethoch allan i’w weled? Ai dyn a gwisgoedd esmwyth am dano? Wele, y rhai y sydd mewn trwsiad gogoneddus a moethau, mewn palasau brenhinoedd y maent.</verse>
			<verse number="26">Eithr pa beth yr aethoch allan i’w weled? Ai prophwyd? Ië, meddaf i chwi, a rhagorolach na phrophwyd.</verse>
			<verse number="27">Hwn yw efe am yr hwn yr ysgrifenwyd, “Wele yr wyf Fi yn danfon Fy nghennad o flaen Dy wyneb, Yr hwn a barottoa Dy ffordd o’th flaen.”</verse>
			<verse number="28">Dywedaf wrthych, Un mwy ymhlith y rhai a anwyd o wragedd, nag Ioan, nid oes neb; ond y lleiaf yn nheyrnas Dduw, mwy nag ef yw.</verse>
			<verse number="29">A’r holl bobl wedi clywed, ac y treth-gymmerwyr, a gyfiawnhasant Dduw, yn cael eu bedyddio â bedydd Ioan;</verse>
			<verse number="30">ond y Pharisheaid a’r cyfreithwyr a ddiystyrasant gyngor Duw iddynt eu hunain, gan fod heb eu bedyddio ganddo.</verse>
			<verse number="31">I ba beth, gan hyny, y cyffelybaf ddynion y genhedlaeth hon; ac i ba beth y maent yn gyffelyb?</verse>
			<verse number="32">Cyffelyb ydynt i blant y sydd yn eistedd yn y farchnad, ac yn llefain wrth eu gilydd, y rhai a ddywedant, Canasom bibell i chwi,</verse>
			<verse number="33">ac ni ddawnsiasoch: canasom alarnad, ac ni wylasoch: canys daeth Ioan Fedyddiwr, nac yn bwytta bara, nac yn yfed gwin,</verse>
			<verse number="34">a dywedasant, Cythraul sydd ganddo: daeth Mab y Dyn yn bwytta ac yn yfed, a dywedwch, Wele, dyn glwth ac yfwr gwin, cyfaill treth-gymmerwyr a phechaduriaid:</verse>
			<verse number="35">ond cyfiawnheir doethineb gan ei phlant i gyd.</verse>
			<verse number="36">A gofynodd rhyw un o’r Pharisheaid Iddo fwytta gydag ef; ac wedi myned i mewn i dŷ y Pharishead, lled-orweddodd wrth y ford;</verse>
			<verse number="37">ac wele, gwraig a oedd yn y ddinas, pechadures, ac yn gwybod Ei fod yn lled-orwedd yn nhŷ’r Pharishead, gan ddyfod â blwch alabastr o ennaint,</verse>
			<verse number="38">a chan sefyll o’r tu ol, wrth Ei draed Ef, a than wylo, ddechreuodd wlychu Ei draed â’i dagrau, ac â gwallt ei phen y sychodd hwynt; a chusanodd Ei draed, ac enneiniodd hwynt â’r ennaint.</verse>
			<verse number="39">A chan weled o’r Pharishead, yr hwn a wahoddasai Ef, llefarodd ynddo ei hun, gan ddywedyd, Hwn, pe bai yn brophwyd, a wybuasai pwy, ac o ba fath y mae y wraig y sydd yn cyffwrdd ag Ef, mai pechadures yw.</verse>
			<verse number="40">A chan atteb, yr Iesu a ddywedodd wrtho, Shimon, y mae Genyf ryw beth i’w ddywedyd wrthyt ti. Ac efe a ddywedodd, Athraw, dywaid.</verse>
			<verse number="41">Dau ddyledwr oedd gan ryw echwynwr; y naill oedd ag arno bum can denar o ddyled, a’r llall ddeg a deugain.</verse>
			<verse number="42">A chan na allent dalu, i’r ddau y maddeuodd. Pa un, gan hyny, o honynt a’i câr ef yn fwyaf?</verse>
			<verse number="43">Gan atteb, Shimon a ddywedodd, Tybiaf mai yr hwn i ba un y maddeuodd fwyaf.</verse>
			<verse number="44">Ac Efe a ddywedodd, Uniawn y bernaist; ac wedi troi at y wraig, wrth Shimon y dywedodd, A weli di y wraig hon? Daethum i mewn i’th dŷ di, a dwfr i’m traed ni roddaist i Mi; ond hon â’i dagrau a wlychodd Fy nhraed I, ac â’i gwallt y sychodd hwynt.</verse>
			<verse number="45">Cusan ni roddaist i Mi; ond hon, o’r awr y daethum i mewn, ni pheidiodd a chusanu Fy nhraed I.</verse>
			<verse number="46">Ag olew, Fy mhen nid enneiniaist; ond hon ag ennaint a enneiniodd Fy nhraed.</verse>
			<verse number="47">Ac o herwydd hyn, dywedaf wrthyt, Maddeuwyd ei phechodau, a hwythau yn llawer, o herwydd caru o honi yn fawr. Ac i’r neb ond ychydig a faddeuir, ychydig a gâr efe.</verse>
			<verse number="48">A dywedodd wrthi, Maddeuwyd dy bechodau di.</verse>
			<verse number="49">A dechreuodd y rhai oedd yn eu lled-orwedd gydag Ef, ddywedyd ynddynt eu hunain, Pwy yw hwn, yr hwn hyd yn oed pechodau a faddeu efe?</verse>
			<verse number="50">A dywedodd wrth y wraig, Dy ffydd a’th gadwodd; dos mewn tangnefedd.</verse>
		</chapter>
		<chapter number="8">
			<verse number="1">A bu wedi hyny, ac Efe a ymdeithiodd trwy ddinas a phentref yn pregethu ac efengylu teyrnas Dduw,</verse>
			<verse number="2">ac y deuddeg ynghydag Ef, a gwragedd rai, y rhai a iachasid oddiwrth ysprydion drwg a chlefydau; Mair yr hon a elwid Magdalen, o’r hon y bu i saith gythraul fyned allan;</verse>
			<verse number="3">ac Ioanna, gwraig Cwza goruchwyliwr Herod, a Shwshanna, ac eraill lawer, y rhai a weinient Iddo o’u heiddo.</verse>
			<verse number="4">Ac wedi dyfod ynghyd o dyrfa fawr, a’r rhai o bob</verse>
			<verse number="5">dinas yn dyfod Atto, dywedodd trwy ddammeg, Aeth yr hauwr allan i hau; ac wrth hau o hono, peth a syrthiodd ar ymyl y ffordd, ac a fathrwyd, ac ehediaid y nef a’i bwyttasant;</verse>
			<verse number="6">a pheth arall a syrthiodd ar y graig, ac wedi tyfu o hono, gwywodd am nad oedd iddo wlybwr.</verse>
			<verse number="7">Ac arall a syrthiodd ynghanol y drain, ac wedi cyd-dyfu o’r drain ynghydag ef, tagasant ef.</verse>
			<verse number="8">A pheth arall a syrthiodd ar y tir da; ac wedi tyfu dug ffrwyth ar ei ganfed. Wrth ddywedyd y pethau hyn, llefodd, Y neb sydd a chanddo glustiau, gwrandawed.</verse>
			<verse number="9">A gofynodd Ei ddisgyblion Iddo, pa beth oedd y ddammeg hon.</verse>
			<verse number="10">Ac Efe a ddywedodd, I chwi y rhoddwyd gwybod dirgeloedd teyrnas Dduw; ond i’r lleill ar ddamhegion,</verse>
			<verse number="11">fel yn gweled na welant, ac yn clywed na ddeallant.</verse>
			<verse number="12">A hon yw’r ddammeg: Yr had yw Gair Duw; a’r rhai ar ymyl y ffordd yw y rhai a glywsant; gwedi’n dyfod y mae diafol, ac yn dwyn ymaith y Gair o’u calon, rhag, wedi credu o honynt, iddynt fod yn gadwedig.</verse>
			<verse number="13">A’r rhai ar y graig yw y rhai pan glywont, a dderbyniant y Gair gyda llawenydd; a’r rhai hyn nid oes ganddynt wreiddyn, y rhai am amser y credant, ac yn amser profedigaeth y ciliant.</verse>
			<verse number="14">A’r hwn a syrthiodd ym mysg y drain, y rhai hyn yw’r rhai a glywsant, a chan ofalon a golud a phleserau buchedd, wrth fyned eu ffordd, y’u tagir, ac ni ddygant ffrwyth i berffeithrwydd.</verse>
			<verse number="15">A’r hwn ar y tir da, y rhai hyn yw’r rhai wedi iddynt a chalon fad a da glywed y Gair, a’i cadwant, ac a ddygant ffrwyth gydag amynedd.</verse>
			<verse number="16">Nid yw neb wedi goleu llusern yn ei gorchuddio â llestr, neu tan wely y gesyd hi, eithr ar safle’r llusern y gesyd hi, fel y bo i’r rhai sy’n dyfod i mewn weled y goleuni;</verse>
			<verse number="17">canys nid oes dim dirgel na ddaw yn amlwg, na chuddiedig na wybyddir ac na ddaw i’r amlwg.</verse>
			<verse number="18">Edrychwch, gan hyny, pa fodd y clywch; canys pwy bynnag sydd a chanddo, rhoddir iddo; a phwy bynnag nad oes ganddo, ïe, yr hyn y tybia ei fod ganddo, a ddygir oddi arno.</verse>
			<verse number="19">A daeth Atto Ei fam a’i frodyr, ac ni allent ddyfod hyd Atto o achos y dyrfa.</verse>
			<verse number="20">A mynegwyd Iddo, Dy fam a’th frodyr sy’n sefyll allan, yn ewyllysio Dy weled.</verse>
			<verse number="21">Ac Efe, gan atteb, a ddywedodd wrthynt, Fy mam ac Fy mrodyr yw y rhai hyn, sef y rhai y sy’n clywed Gair Duw ac yn ei wneuthur.</verse>
			<verse number="22">A bu ar un o’r dyddiau hyny, ac Efe a aeth i mewn i gwch, ac Ei ddisgyblion hefyd; a dywedodd wrthynt, Awn trosodd i’r tu hwnt i’r llyn; a chychwynasant.</verse>
			<verse number="23">Ac a hwynt yn hwylio, hunodd Efe; a disgynodd cawod o wynt ar y llyn, ac yr oeddynt yn llenwi o ddwfr, ac mewn enbydrwydd;</verse>
			<verse number="24">ac wedi dyfod Atto, deffroisant Ef, gan ddywedyd, O Feistr, Feistr, ar ddarfod yr ydym. Ac Efe wedi deffro a ddwrdiodd y gwynt a’r tonnau dwfr;</verse>
			<verse number="25">a pheidiasant, a bu tawelwch: a dywedodd wrthynt, Pa le y mae eich ffydd? Ac wedi eu dychrynu rhyfeddasant, gan ddywedyd wrth eu gilydd, Pwy, ynte, yw Hwn, gan mai i’r gwyntoedd y gorchymyn, ac i’r dwfr; ac ufuddhant Iddo?</verse>
			<verse number="26">A hwyliasant i wlad y Geraseniaid, yr hon sydd gyferbyn â Galilea.</verse>
			<verse number="27">Ac wedi dyfod allan o Hono i dir, cyfarfu ag Ef ryw ŵr o’r ddinas, a chanddo gythreuliaid: ac am amser maith ni wisgai gochl; ac mewn tŷ nid arhosai, eithr yn y beddau.</verse>
			<verse number="28">A chan weled yr Iesu, gan waeddi, syrthiodd ger Ei fron Ef, ac â llef fawr y dywedodd, Pa beth sydd i mi a wnelwyf â Thi, O Iesu, fab y Duw Goruchaf?</verse>
			<verse number="29">Attolygaf i Ti na’m poenech i: canys gorchymynasai Efe i’r yspryd aflan ddyfod allan o’r dyn: canys llawer o amserau y cipiasai ef; a rhwymesid ef â chadwynau a llyffetheiriau, ac mewn cadwraeth; a chan ddryllio y rhwymau, gyrrid ef gan y cythraul i’r anial-leoedd.</verse>
			<verse number="30">A gofynodd yr Iesu iddo, Pa beth yw dy enw di? Ac efe a ddywedodd, Lleng, canys cythreuliaid lawer a aethent i mewn iddo.</verse>
			<verse number="31">A deisyfiasant Arno na orchymynai iddynt fyned ymaith i’r dyfnder.</verse>
			<verse number="32">Ac yr oedd yno genfaint o foch lawer, yn pori ar y mynydd; a deisyfiasant Arno ganiattau iddynt fyned i mewn iddynt hwy; a chaniattaodd iddynt.</verse>
			<verse number="33">Ac wedi myned o’r cythreuliaid allan o’r dyn, aethant i mewn i’r moch; a rhuthrodd y genfaint i lawr y dibyn i’r llyn, a boddwyd hwynt.</verse>
			<verse number="34">A chan weled o’r meichiaid yr hyn a ddigwyddodd, ffoisant a mynegasant yn y ddinas ac yn y wlad.</verse>
			<verse number="35">Ac aethant allan i weled yr hyn a ddigwyddasai; a daethant at yr Iesu, ac yn ei eistedd y cawsant y dyn o’r hwn y bu i’r cythreuliaid fyned allan, wedi ei wisgo, ac yn ei iawn bwyll, wrth draed yr Iesu; a dychrynwyd hwynt.</verse>
			<verse number="36">Ac wrthynt y mynegodd y rhai a welsent, pa fodd yr iachasid y cythreulig.</verse>
			<verse number="37">Ac Iddo y gofynodd yr holl liaws o gylch gwlad y Geraseniaid, i fyned ymaith oddi wrthynt, canys ag ofn mawr y daliwyd hwynt; ac Efe, wedi myned i mewn i’r cwch, a ddychwelodd.</verse>
			<verse number="38">A deisyf Arno a wnaeth y gŵr o’r hwn yr aethai y cythreuliaid allan, am fod gydag Ef: ond gollyngodd Efe ef ymaith, gan ddywedyd,</verse>
			<verse number="39">Dychwel i’th dŷ, ac adrodda faint a wnaeth Duw i ti. Ac ymaith yr aeth efe, dan gyhoeddi trwy’r holl ddinas, faint a wnaethai yr Iesu iddo.</verse>
			<verse number="40">Ac wrth ddychwelyd o’r Iesu, derbyniodd y dyrfa Ef, canys yr oeddynt oll yn disgwyl am Dano.</verse>
			<verse number="41">Ac wele, daeth gŵr a’i enw Iair; ac efe, llywodraethwr y sunagog ydoedd; ac wedi syrthio wrth draed yr Iesu,</verse>
			<verse number="42">attolygodd Iddo ddyfod i mewn i’w dŷ, canys merch unig-anedig oedd ganddo, ynghylch deuddeng mlwydd oed, a hon oedd yn marw; ac wrth fyned o Hono y torfeydd a’i gwasgent Ef.</verse>
			<verse number="43">A gwraig yr hon oedd mewn diferlif gwaed er ys deuddeng mlynedd, yr hon a dreuliasai ar feddygon ei holl fywyd, ni allai gael gan neb ei hiachau;</verse>
			<verse number="44">ac wedi dyfod Atto o’r tu cefn, cyffyrddodd ag ymyl ei gochl, ac yn uniawn y safodd diferlif ei gwaed.</verse>
			<verse number="45">A dywedodd yr Iesu, Pwy yw ’r hwn a gyffyrddodd â Mi? Ac a phawb yn gwadu, dywedodd Petr a’r rhai oedd gydag ef, O Feistr, y torfeydd a’th warchaeant ac a bwysant Arnat.</verse>
			<verse number="46">A’r Iesu a ddywedodd, cyffwrdd â Mi a wnaeth rhyw un; canys Mi a ganfyddais allu yn myned allan o Honof.</verse>
			<verse number="47">A chan weled o’r wraig nad oedd hi guddiedig, dan grynu y daeth, ac wedi syrthio ger Ei fron, mynegodd yngwydd yr holl bobl am ba achos y cyffyrddodd ag Ef, ac fel yr iachasid hi yn uniawn.</verse>
			<verse number="48">Ac Efe a ddywedodd wrthi, O ferch, dy ffydd a’th iachaodd: dos mewn tangnefedd.</verse>
			<verse number="49">Ac Efe etto yn llefaru, daeth un o dŷ yr arch-sunagogydd, gan ddywedyd, Bu farw dy ferch: na phoena yr Athraw.</verse>
			<verse number="50">A’r Iesu wedi clywed hyn a attebodd iddo, Nac ofna; cred yn unig, ac iacheir hi.</verse>
			<verse number="51">Ac wedi dyfod i’r tŷ, ni adawodd i neb fyned i mewn gydag Ef, oddieithr Petr ac Ioan ac Iago, a thad yr eneth ac ei mam.</verse>
			<verse number="52">A gwylo yr oeddynt oll, a chwynfan am dani. Ac Efe a ddywedodd, Na wylwch, canys ni bu farw, eithr cysgu y mae.</verse>
			<verse number="53">A chwarddasant am Ei ben, gan wybod ei marw hi.</verse>
			<verse number="54">Ac Efe, wedi ymaflyd yn ei llaw, a lefodd, gan ddywedyd, Eneth, cyfod.</verse>
			<verse number="55">A dychwelodd ei hyspryd, a chyfododd hi yn uniawn; a gorchymynodd Efe y rhodder iddi beth i’w fwytta.</verse>
			<verse number="56">A synnodd ei rhieni; ac Efe a orchymynodd iddynt na ddywedent wrth neb yr hyn a ddigwyddasai.</verse>
		</chapter>
		<chapter number="9">
			<verse number="1">Ac wedi galw y deuddeg ynghyd, rhoddes iddynt allu ac awdurdod ar yr holl gythreuliaid, ac i iachau clefydau;</verse>
			<verse number="2">a danfonodd hwynt i bregethu teyrnas Dduw, ac i iachau y cleifion: a dywedodd wrthynt,</verse>
			<verse number="3">Na chymmerwch ddim i’r daith, na ffon, nac ysgrepan, na bara, nac arian, ac na fyddwch a dwy bais genych.</verse>
			<verse number="4">Ac i ba dŷ bynnag yr eloch i mewn, yno arhoswch, ac oddi yno ewch allan.</verse>
			<verse number="5">A chynnifer ag na’ch derbyniant, wrth fyned allan o’r ddinas honno, y llwch ysgydwch ymaith oddiwrth eich traed, yn dystiolaeth yn eu herbyn.</verse>
			<verse number="6">A chan fyned allan yr aethant trwy’r pentrefi, gan efengylu ac iachau ym mhob lle.</verse>
			<verse number="7">A chlywodd Herod y Tetrarch yr holl bethau a ddigwyddent, a phetrusai o herwydd y dywedid gan rai, Ioan a gyfododd o feirw;</verse>
			<verse number="8">a chan rai, Elias a ymddangosodd; a chan eraill, Prophwyd, un o’r rhai gynt, a adgyfododd.</verse>
			<verse number="9">A dywedodd Herod, Ioan, myfi a dorrais ei ben; ond pwy yw hwn, am yr hwn y clywaf y fath bethau? A cheisiai ei weled Ef.</verse>
			<verse number="10">Ac wedi dychwelyd, yr apostolion a fynegasant Iddo faint o bethau a wnaethent. Ac wedi eu cymmeryd Atto, ciliodd o’r neilldu i ddinas a elwir Bethtsaida.</verse>
			<verse number="11">A’r torfeydd, gan wybod hyn, a’i canlynasant Ef; ac wedi eu derbyn, llefarodd wrthynt am deyrnas Dduw; ac y rhai ag arnynt eisiau eu hiachau, a iachaodd Efe.</verse>
			<verse number="12">A’r dydd a ddechreuodd hwyrhau; ac wedi dyfod Atto, y deuddeg a ddywedasant Wrtho, Gollwng ymaith y dyrfa, fel wedi myned i’r pentrefi oddi amgylch, ac i’r wlad, y llettyont ac y caffont fwyd, canys yma, mewn lle anial yr ydym.</verse>
			<verse number="13">A dywedodd Efe wrthynt, Rhoddwch chwi iddynt beth i’w fwytta. A hwy a ddywedasant, Nid oes genym fwy na phum torth a dau bysgodyn, onid awn ni a phrynu bwyd i’r holl bobl hyn,</verse>
			<verse number="14">canys yr oeddynt ynghylch pum mil o wŷr. A dywedodd wrth Ei ddisgyblion, Gwnewch iddynt led-orwedd yn finteioedd o ynghylch deg a deugain bob un.</verse>
			<verse number="15">A gwnaethant felly, a pharasant iddynt oll led-orwedd.</verse>
			<verse number="16">Ac wedi cymmeryd y pum torth a’r ddau bysgodyn, gan edrych i fynu i’r nef bendithiodd hwynt, a thorrodd, a rhoddodd i’w ddisgyblion i osod ger bron y dyrfa.</verse>
			<verse number="17">A bwyttasant, a digonwyd hwy oll; a chymmerwyd i fynu yr hyn oedd dros ben iddynt o friw-fwyd, ddeuddeg basgedaid.</verse>
			<verse number="18">A bu pan yr oedd Efe yn gweddïo o’r neilldu, yr oedd Ei ddisgyblion gydag Ef; a gofynodd iddynt, gan ddywedyd, Pwy y dywaid y torfeydd Fy mod I?</verse>
			<verse number="19">A hwy, gan atteb, a ddywedasant, Ioan Fedyddiwr; ac eraill, Elias; ac eraill, mai prophwyd, un o’r rhai gynt, a adgyfododd.</verse>
			<verse number="20">A dywedodd Efe wrthynt, A chwychwi, pwy y dywedwch Fy mod I? A chan atteb, Petr a ddywedodd, Crist Duw.</verse>
			<verse number="21">Ac Efe, gan ddwrdio, a orchymynodd iddynt na ddywedent hyn i neb,</verse>
			<verse number="22">gan ddywedyd, Y mae rhaid i Fab y Dyn ddioddef llawer, a’i wrthod gan yr henuriaid a’r archoffeiriaid a’r ysgrifenyddion, ac Ei ladd, ac ar y trydydd dydd adgyfodi.</verse>
			<verse number="23">A dywedodd wrth bawb, Os yw neb yn ewyllysio dyfod ar Fy ol, ymwaded ag ef ei hun, a chyfoded ei groes beunydd, a chanlyned Fi;</verse>
			<verse number="24">canys pwy bynnag a ewyllysio gadw ei einioes, a’i cyll; ond pwy bynnag a gollo ei einioes o’m hachos I, hwnw a’i ceidw.</verse>
			<verse number="25">Canys pa beth y lleseir dyn wedi ennill y byd oll, ond a chydag ef ei hun wedi myned ar goll neu yn ddirwy?</verse>
			<verse number="26">Canys pwy bynnag fo ag arno gywilydd o Myfi a’m geiriau, O hono ef y bydd gan Fab y Dyn gywilydd Pan ddelo yn Ei ogoniant Ei hun Ac yngogoniant y Tad a’r sanctaidd angylion.</verse>
			<verse number="27">A dywedaf wrthych yn wir, Y mae rhai o’r sawl sy’n sefyll yma, y rhai nid archwaethant mo angau nes gweled o honynt deyrnas Dduw.</verse>
			<verse number="28">A bu, ar ol y geiriau hyn, ynghylch wyth niwrnod wedi’n, wedi cymmeryd Atto Petr ac Ioan ac Iago, yr aeth i fynu i’r mynydd i weddïo.</verse>
			<verse number="29">Ac wrth weddïo o Hono yr aeth gwedd Ei wyneb yn arall, ac Ei wisg yn wen-felltenaidd.</verse>
			<verse number="30">Ac wele, dau ŵr a gydymddiddanent ag Ef, y rhai oeddynt Mosheh ac Elias;</verse>
			<verse number="31">y rhai gan ymddangos mewn gogoniant, a lefarent am Ei ymadawiad yr hwn yr oedd Efe ar fedr ei gyflawni yn Ierwshalem.</verse>
			<verse number="32">A Petr a’r rhai gydag ef oeddynt wedi eu trymhau gan gwsg; ond wedi dihuno gwelsant Ei ogoniant a’r ddau ŵr a oedd yn sefyll gydag Ef.</verse>
			<verse number="33">A bu, wrth ymddidoli o honynt oddiwrtho Ef, dywedodd Petr wrth yr Iesu, Athraw, ardderchog yw bod o honom yma; a gwnawn dair pabell, un i Ti; ac i Mosheh un; ac un i Elias, heb wybod pa beth a ddywedodd.</verse>
			<verse number="34">Ac efe yn dywedyd y geiriau hyn, bu cwmmwl a chysgododd hwynt; a dychrynwyd hwy wrth fyned o honynt i mewn i’r cwmmwl;</verse>
			<verse number="35">a llais fu o’r cwmmwl yn dywedyd, Hwn yw Fy Mab dewisedig; arno Ef gwrandewch.</verse>
			<verse number="36">Ac wedi bod y llais, cafwyd yr Iesu ar Ei ben Ei hun. A hwy a dawsant, ac wrth neb ni fynegasant, yn y dyddiau hyny, ddim o’r pethau a welsant.</verse>
			<verse number="37">A bu drannoeth, wedi dyfod o honynt i wared o’r mynydd, y cyfarfu ag Ef dyrfa fawr.</verse>
			<verse number="38">Ac wele, gŵr, o’r dyrfa, a ddolefodd gan ddywedyd, Athraw, attolygaf i Ti edrych ar fy mab, canys unig-anedig yw i mi;</verse>
			<verse number="39">ac wele, yspryd a’i cymmer ef, ac yn ddisymmwth y gwaedda: a dryllio ef y mae ynghyda bwrw ewyn; a braidd y cilia oddiwrtho ar ol ei ysigo ef.</verse>
			<verse number="40">Ac attolygais i’th ddisgyblion ei fwrw ef allan, ond ni allasant.</verse>
			<verse number="41">A chan atteb, yr Iesu a ddywedodd, O genhedlaeth ddi-ffydd a throfaus, hyd ba bryd y byddaf gyda chwi, ac y’ch goddefaf? Tyred yma â’th fab.</verse>
			<verse number="42">Ac efe etto yn dyfod, rhwygodd y cythraul ef, ac y’i drylliodd. A dwrdiodd yr Iesu yr yspryd aflan; ac iachaodd y bachgen, a rhoddes ef i’w dad.</verse>
			<verse number="43">A bu aruthr gan bawb o herwydd mawredd Duw. Ac a phawb yn rhyfeddu am yr holl bethau a wnaeth Efe,</verse>
			<verse number="44">dywedodd wrth Ei ddisgyblion, Gosodwch chwi yn eich clustiau y geiriau hyn, Y mae Mab y Dyn ar fedr Ei draddodi i ddwylaw dynion.</verse>
			<verse number="45">A hwy ni wybuant yr ymadrodd hwn, ac yn orchuddiedig oedd oddi wrthynt, fel na ddeallent ef; ac ofnasant ofyn Iddo am yr ymadrodd hwn.</verse>
			<verse number="46">A daeth ymresymmiad yn eu plith, pwy a fyddai fwyaf o honynt.</verse>
			<verse number="47">A’r Iesu, gan weled ymresymmiad eu calon, wedi cymmeryd bachgenyn, a’i gosododd ef yn Ei ymyl,</verse>
			<verse number="48">a dywedodd wrthynt, Pwy bynnag a dderbynio y bachgenyn hwn yn Fy enw, Myfi a dderbyn efe; a phwy bynnag a’m derbynio I, derbyn y mae yr Hwn a’m danfonodd; canys yr hwn sydd leiaf yn eich plith chwi oll, efe sydd fawr.</verse>
			<verse number="49">A chan atteb, Ioan a ddywedodd, O Feistr, gwelsom ryw un oedd yn Dy enw Di yn bwrw allan gythreuliaid, a rhwystrasom ef, gan nad yw yn canlyn gyda ni.</verse>
			<verse number="50">Ac wrtho y dywedodd yr Iesu, Na rwystrwch, canys y neb nad yw i’ch erbyn, trosoch y mae.</verse>
			<verse number="51">A bu wrth gyflawni dyddiau Ei gymmeryd i fynu,</verse>
			<verse number="52">ac Efe a gadarn-osododd Ei wyneb i fyned i Ierwshalem, a danfonodd genhadau o flaen Ei wyneb; ac wedi myned o honynt, aethant i mewn i bentref o Shamariaid, i barottoi Iddo.</verse>
			<verse number="53">Ac ni dderbyniasant Ef, gan fod Ei wyneb ar fyned i Ierwshalem.</verse>
			<verse number="54">A chan weled hyn, Ei ddisgyblion Iago ac Ioan a ddywedasant, Arglwydd, a ewyllysi Di ddywedyd o honom am i dân ddyfod i lawr o’r nef a’u difa hwynt?</verse>
			<verse number="55">Ac wedi troi, dwrdiodd hwynt:</verse>
			<verse number="56">ac aethant i bentref arall.</verse>
			<verse number="57">Ac wrth fyned o honynt, ar y ffordd y dywedodd rhywun Wrtho, Canlynaf Di i ba le bynnag yr elych.</verse>
			<verse number="58">Ac wrtho y dywedodd yr Iesu, Y llwynogod sydd a ffauau ganddynt, ac ehediaid y nef a llettyau ganddynt; ond gan Fab y Dyn nid oes lle y rhoddo Ei ben i lawr.</verse>
			<verse number="59">A dywedodd wrth un arall, Canlyn Fi. Ac efe a ddywedodd, Arglwydd, gad i mi, wedi myned ymaith,</verse>
			<verse number="60">yn gyntaf gladdu fy nhad: a dywedodd wrtho, Gad i’r meirwon gladdu eu meirw eu hun; a thydi wedi myned ymaith, cyhoedda deyrnas Dduw.</verse>
			<verse number="61">A dywedodd un arall hefyd, Canlynaf Di, Arglwydd; ond yn gyntaf, caniatta i mi ganu yn iach i’r rhai sydd gartref:</verse>
			<verse number="62">ac wrtho y dywedodd yr Iesu, Nid oes neb wedi rhoi ei law ar yr aradr ac yn edrych yn ei ol, yn gymmwys i deyrnas Dduw.</verse>
		</chapter>
		<chapter number="10">
			<verse number="1">Wedi’r pethau hyn, gosododd yr Arglwydd rai eraill, deg a thrugain; a danfonodd hwynt, bob yn ddau, o flaen Ei wyneb i bob dinas a man lle yr oedd efe ar fedr dyfod:</verse>
			<verse number="2">a dywedodd wrthynt, Y cynhauaf yn wir sydd fawr, ond y gweithwyr yn ychydig: deisyfiwch gan hyny ar Arglwydd y cynhauaf, am ddanfon allan o Hono weithwyr i’w gynhauaf.</verse>
			<verse number="3">Ewch: wele, Myfi wyf yn eich danfon fel ŵyn ym mysg bleiddiaid.</verse>
			<verse number="4">Na ddygwch gôd, nac ysgrepan, nac esgidiau; ac i neb ar eich ffordd na chyferchwch well.</verse>
			<verse number="5">Ac i ba dŷ bynnag yr eloch i mewn, yn gyntaf dywedwch, Tangnefedd i’r tŷ hwn;</verse>
			<verse number="6">ac o bydd yno fab tangnefedd, arno y gorphwys eich tangnefedd; ond os amgen, attoch chwi y dychwel.</verse>
			<verse number="7">Ac yn y tŷ hwnw arhoswch, gan fwytta ac yfed yr hyn sydd ganddynt, canys teilwng yw i’r gweithiwr ei gyflog: na threiglwch o dŷ i dŷ.</verse>
			<verse number="8">Ac i ba ddinas bynnag yr eloch i mewn, ac eich derbyn ganddynt, bwyttewch y pethau a rodder ger eich bronnau;</verse>
			<verse number="9">ac iachewch y cleifion y sydd ynddi: a dywedwch wrthynt, Nesau attoch a wnaeth teyrnas Dduw.</verse>
			<verse number="10">Ac i ba ddinas bynnag yr eloch i mewn, ac ni’ch derbyniant, wedi myned allan i’w llydanfeydd hi dywedwch,</verse>
			<verse number="11">Hyd yn oed y llwch a lynodd o’ch dinas wrth ein traed i ni, ei sychu ymaith i chwi yr ydym: ond hyn gwybyddwch, Nesaodd teyrnas Dduw.</verse>
			<verse number="12">Dywedaf wrthych, I Sodom yn y dydd hwnw y bydd yn fwy dioddefadwy nag i’r ddinas honno.</verse>
			<verse number="13">Gwae di, Corazin; gwae di, Bethtsaida, canys pe yn Tyrus a Tsidon y gwnaethid y gwyrthiau a wnaethpwyd ynoch, er ys talm, gan eistedd mewn sachlïain a lludw, yr edifarhasent;</verse>
			<verse number="14">ond i Tyrus a Tsidon y bydd yn fwy dioddefadwy yn y farn nag i chwi.</verse>
			<verse number="15">A thydi, Caphernahwm, ai hyd at y nef y’th ddyrchafwyd?</verse>
			<verse number="16">Hyd i uffern y’th dynir i lawr. Yr hwn sydd yn eich gwrando, Myfi a wrendy efe; ac yr hwn sydd yn eich dirmygu, Myfi a ddirmyga efe; ac yr hwn sydd yn Fy nirmygu I, dirmygu yr Hwn a’m danfonodd y mae.</verse>
			<verse number="17">A dychwelodd y deg a thrugain gyda llawenydd, gan ddywedyd, Arglwydd hyd yn oed y cythreuliaid a ddarostyngir i ni yn Dy enw.</verse>
			<verse number="18">A dywedodd wrthynt, Gwelais Satan, fel mellten, yn syrthio o’r nef.</verse>
			<verse number="19">Wele, rhoddais i chwi awdurdod i sathru ar seirph ac ysgorpionau ac ar holl allu y gelyn; ac nid oes dim o gwbl a wna i chwi niweid.</verse>
			<verse number="20">Eithr yn hyn na lawenychwch, fod yr ysprydion yn cael eu darostwng i chwi, ond llawenychwch am fod eich enwau wedi eu hysgrifenu yn y nefoedd.</verse>
			<verse number="21">Yr awr honno y gorfoleddodd yn yr Yspryd Glân, a dywedodd, Diolchaf i Ti, O Dad, Arglwydd y nef a’r ddaear, am guddio o Honot y pethau hyn oddiwrth ddoethion a rhai deallus, ac y’ u datguddiaist hwynt i rai bychain. Ië, Dad, canys felly y boddlonwyd ger Dy fron.</verse>
			<verse number="22">Pob peth a draddodwyd i Mi gan Fy Nhad; ac nid oes neb a ŵyr pwy yw y Mab, oddieithr y Tad; na phwy yw y Tad, oddieithr y Mab, a phwy bynnag y mynno’r Mab Ei ddatguddio Ef iddo.</verse>
			<verse number="23">Ac wedi troi at y disgyblion, o’r neilldu y dywedodd, Gwyn fyd y llygaid y sy’n gweled y pethau a welwch,</verse>
			<verse number="24">canys dywedaf wrthych, Llawer o brophwydi a brenhinoedd a ewyllysiasant weled y pethau a welwch chwi, ac nis gwelsant, a chlywed y pethau a glywch, ac nis clywsant.</verse>
			<verse number="25">Ac wele, rhyw gyfreithiwr a gododd, gan Ei demtio Ef, gan ddywedyd, Athraw, wedi gwneuthur pa beth y caf fywyd tragywyddol yn etifeddiaeth?</verse>
			<verse number="26">Ac Efe a ddywedodd wrtho, Yn y Gyfraith pa beth sydd ysgrifenedig? Pa fodd y darlleni?</verse>
			<verse number="27">Ac efe, gan atteb, a ddywedodd, Ceri Iehofah, dy Dduw, â’th holl galon, ac â’th holl enaid, ac â’th holl nerth, ac â’th holl feddwl; a’th gymmydog fel ti dy hun.</verse>
			<verse number="28">A dywedodd Efe wrtho, Iawn yr attebaist: hyn gwna, a byw fyddi.</verse>
			<verse number="29">Ac efe, gan ewyllysio cyfiawnhau ei hun, a ddywedodd wrth yr Iesu, A phwy yw fy nghymmydog?</verse>
			<verse number="30">A chan atteb, yr Iesu a ddywedodd, Rhyw ddyn oedd yn myned i wared o Ierwshalem i Iericho, ac ym mysg lladron y syrthiodd, y rhai wedi ei ddiosg a’i guro, a aethant ymaith, gan ei adael yn hanner-marw.</verse>
			<verse number="31">Ac wrth ddamwain rhyw offeiriad oedd yn myned i wared y ffordd honno; ac wedi ei weled ef, aeth o’r tu arall heibio.</verse>
			<verse number="32">Ac yr un ffunud Lefiad, wedi dyfod i’r fan, a’i weled ef, aeth o’r tu arall heibio.</verse>
			<verse number="33">Ac rhyw Shamariad, wrth ymdaith, a ddaeth cyferbyn ag ef; ac wedi ei weled ef, tosturiodd,</verse>
			<verse number="34">ac wedi myned atto, rhwymodd ei archollion ef, gan dywallt arnynt olew a gwin; ac wedi ei osod ef ar ei anifail ei hun, dug ef i’r lletty, ac amgeleddodd ef.</verse>
			<verse number="35">A thrannoeth, wedi tynu allan ddwy ddenar, rhoddes hwynt i’r llettywr, a dywedodd, Amgeledda ef, a pha beth bynnag a dreuliech yn ychwaneg, myfi wrth ddychwelyd o honof, a’ i talaf i ti.</verse>
			<verse number="36">Pwy o’r tri hyn tybygi di fu gymmydog i’r hwn a syrthiasai ymhlith y lladron?</verse>
			<verse number="37">Ac efe a ddywedodd, Yr hwn a wnaeth drugaredd ag ef. A dywedodd yr Iesu wrtho, Dos a gwna di yr un ffunud.</verse>
			<verse number="38">Ac wrth ymdeithio o honynt Efe a aeth i mewn i ryw bentref; ac rhyw wraig a’i henw Martha a dderbyniodd Ef i’w thŷ.</verse>
			<verse number="39">Ac iddi hi yr oedd chwaer a elwid Mair, yr hon hefyd gan eistedd wrth draed yr Arglwydd a wrandawai ar Ei ymadrodd.</verse>
			<verse number="40">Ond Martha a ddirdynid ynghylch llawer o wasanaeth; a chan sefyll gerllaw dywedodd, Arglwydd, onid gwaeth Genyt fod fy chwaer wedi fy ngadael ar fy mhen fy hun i wasanaethu? Dywaid, gan hyny, wrthi am fy nghynnorthwyo.</verse>
			<verse number="41">A chan atteb, dywedodd yr Arglwydd wrthi, Martha, Martha, pryderu ac ymdrallodi yr wyt ynghylch llawer o bethau:</verse>
			<verse number="42">ond wrth un peth y mae rhaid; canys Mair, y rhan dda a ddewisodd hi, yr hon ni chymmerir ymaith oddi arni.</verse>
		</chapter>
		<chapter number="11">
			<verse number="1">A bu, pan yr oedd mewn rhyw fan yn gweddïo, pan beidiodd, dywedodd rhyw un o’i ddisgyblion Wrtho, Arglwydd, dysg i ni weddïo, fel y bu i Ioan hefyd ddysgu i’w ddisgyblion.</verse>
			<verse number="2">A dywedodd wrthynt, Pan weddïoch dywedwch, O Dad, sancteiddier Dy enw: deued Dy deyrnas;</verse>
			<verse number="3">ein bara beunyddiol dyro i ni o ddydd i ddydd:</verse>
			<verse number="4">a maddeu i ni ein pechodau, canys ninnau hefyd a faddeuwn i bawb y sydd wedi troseddu i’n herbyn; ac nac arwain ni i brofedigaeth.</verse>
			<verse number="5">A dywedodd wrthynt, Pwy o honoch fydd a chanddo gyfaill, ac a aiff atto hanner nos, ac a ddywaid wrtho,</verse>
			<verse number="6">O gyfaill, moes yn echwyn i mi dair torth, canys cyfaill i mi a ddaeth attaf oddiar daith, ac nid oes genyf ddim a ddodwyf ger ei fron.</verse>
			<verse number="7">Ac yntau oddi mewn a ettyb, I myfi na phar drafferth: yn awr y drws a gauwyd, ac fy mhlant, ynghyda mi, yn eu gwely y maent: ni allaf godi a rhoddi i ti.</verse>
			<verse number="8">Dywedaf wrthych, Er na rydd iddo, gan godi, am mai ei gyfaill yw, etto, o herwydd ei daerni, gan gyfodi y rhydd iddo gynnifer ag y mae arno eu heisiau.</verse>
			<verse number="9">Ac Myfi, wrthych y dywedaf, Gofynwch a rhoddir i chwi; ceisiwch, a chewch; curwch, ac agorir i chwi; canys pob un y sydd yn gofyn, derbyn y mae;</verse>
			<verse number="10">ac yr hwn sy’n ceisio, cael y mae; ac i’r hwn sy’n curo yr agorir.</verse>
			<verse number="11">Pwy o honoch chwi y sydd dad, os gofyn ei fab iddo fara, a ddyry garreg iddo; neu os bysgodyn, yn lle pysgodyn a ddyry sarph iddo;</verse>
			<verse number="12">neu os gofyn wy, a ddyry iddo scorpion?</verse>
			<verse number="13">Os, gan hyny, chwychwi, a chwi yn ddrwg, a wyddoch pa fodd i roi rhoddion da i’ch plant, pa faint mwy y bydd i’ch Tad nefol roi’r Yspryd Glân i’r rhai a ofynant Iddo?</verse>
			<verse number="14">Ac yr oedd Efe yn bwrw allan gythraul mud; a bu, a’r cythraul wedi myned allan, llefarodd y mudan; a rhyfeddodd y torfeydd.</verse>
			<verse number="15">Ond rhai o honynt a ddywedasant, Trwy Beelzebub, pennaeth y cythreuliaid, y bwrw Efe allan gythreuliaid.</verse>
			<verse number="16">Ac eraill gan Ei demtio, arwydd o’r nef a geisient Ganddo.</verse>
			<verse number="17">Ac Efe, gan wybod eu meddyliau, a ddywedodd wrthynt, Pob teyrnas wedi ymrannu yn ei herbyn ei hun, a anghyfanneddir;</verse>
			<verse number="18">a thŷ yn erbyn tŷ, a syrth; ac os Satan hefyd a ymrannodd yn ei erbyn ei hun, pa fodd y saif ei deyrnas, o herwydd dywedyd o honoch mai trwy Beelzebub yr wyf Fi yn bwrw allan gythreuliaid?</verse>
			<verse number="19">Ac os Myfi trwy Beelzebub yr wyf yn bwrw allan y cythreuliaid, trwy bwy y mae eich meibion chwi yn eu bwrw hwynt allan?</verse>
			<verse number="20">Am hyny hwy a fyddant eich barnwyr. Ond os trwy fys Duw yr wyf Fi yn bwrw allan y cythreuliaid, yna arnoch y daeth teyrnas Dduw.</verse>
			<verse number="21">Pan fyddo un cryf arfog yn gwylied ei lys, mewn heddwch y mae ei eiddo;</verse>
			<verse number="22">ond pan fo un cryfach nag ef, wedi dyfod arno, yn ei orchfygu ef, ei lwyr-arfogaeth yn yr hon yr ymddiriedai, a ddwg efe oddi arno, a’i yspeiliau a ran efe.</verse>
			<verse number="23">Y neb nad yw gyda Mi, yn Fy erbyn y mae; a’r neb nad yw yn casglu gyda Mi, gwasgaru y mae.</verse>
			<verse number="24">Pan fo’r yspryd aflan wedi myned allan o’r dyn, myned trwy leoedd di-ddwfr y mae, gan geisio gorphwysdra; a chan na chaffo, y dywaid, Dychwelaf i fy nhŷ o’r hwn y daethum allan;</verse>
			<verse number="25">ac wedi dyfod, ei gael ef wedi ei ysgubo a’i drefnu y mae.</verse>
			<verse number="26">Yna myned y mae ac yn cymmeryd atto saith eraill o ysprydion gwaeth nag ef ei hun, ac wedi myned i mewn, trigant yno; a chyflwr olaf y dyn hwnw sydd waeth na’r cyntaf.</verse>
			<verse number="27">A bu, wrth ddywedyd o Hono y pethau hyn, ei llais a gododd rhyw wraig, o’r dyrfa, a dywedodd Wrtho, Gwyn fyd y groth a’th ddug Di, a’r bronnau a sugnaist.</verse>
			<verse number="28">Ac Efe a ddywedodd, Yn hytrach, gwyn fyd y rhai sydd yn clywed gair Duw ac yn ei gadw.</verse>
			<verse number="29">A’r torfeydd yn ymdyrru ynghyd, dechreuodd ddywedyd, Y genhedlaeth hon, cenhedlaeth ddrwg yw: arwydd a gais hi, ac arwydd ni roddir iddi, oddieithr arwydd Ionah.</verse>
			<verse number="30">Canys fel y bu Ionah yn arwydd i’r Ninefiaid, felly y bydd Mab y Dyn hefyd i’r genhedlaeth hon.</verse>
			<verse number="31">Brenhines y dehau a gyfyd yn y farn gyda gwŷr y genhedlaeth hon, ac a’u condemnia hwynt, canys daeth o eithafoedd y ddaear i wrando doethineb Shalomon, ac wele, mwy na Shalomon yma.</verse>
			<verse number="32">Gwŷr Ninefe a godant i fynu yn y farn gyda’r genhedlaeth hon, a chondemniant hi, canys edifarhasant wrth bregeth Ionah, ac wele, mwy nag Ionah yma.</verse>
			<verse number="33">Nid yw neb wedi goleu llusern, yn ei gosod mewn cel-gellfa, na than lestr, eithr ar safle’r llusern fel y bo i’r rhai sy’n dyfod i mewn weled y goleuni.</verse>
			<verse number="34">Llusern dy gorph yw dy lygad. Pan fo dy lygad yn syml, dy holl gorph hefyd fydd oleu; ond pan drwg yw, dy gorph hefyd fydd dywyll.</verse>
			<verse number="35">Ystyria, gan hyny, ai nad yw’r goleuni sydd ynot yn dywyllwch.</verse>
			<verse number="36">Os, gan hyny, dy gorph oll sydd oleu, heb ynddo un rhan dywell, goleu fydd y cwbl, fel pan fo’r llusern, â’i llewyrch, yn dy oleuo.</verse>
			<verse number="37">Ac wrth lefaru o Hono, gofynodd rhyw Pharishead Iddo giniawa gydag ef: ac wedi myned i mewn lled-orweddodd Efe.</verse>
			<verse number="38">A’r Pharishead, gan weled hyn, a ryfeddodd na fu Iddo yn gyntaf ymolchi o flaen y ciniaw.</verse>
			<verse number="39">A dywedodd yr Arglwydd wrtho, Yn awr, chwi, y Pharisheaid, y tu allan i’r cwppan a’r ddysgl a lanhewch, ond eich tu mewn sydd orlawn o reibusrwydd a drygioni.</verse>
			<verse number="40">O ynfydion, onid yr hwn a wnaeth y tu allan, a wnaeth hefyd y tu mewn?</verse>
			<verse number="41">Eithr, y pethau sydd genych rhoddwch yn elusen; ac wele, pob peth sydd lân i chwi.</verse>
			<verse number="42">Eithr gwae chwi, y Pharisheaid, canys degymmwch y mintys a’r rhyw a phob llysieuyn, ac myned heibio yr ydych i farn a chariad Duw; y rhai hyn yr oedd raid eu gwneuthur, a pheidio a gadael y lleill heibio.</verse>
			<verse number="43">Gwae chwi, y Pharisheaid, canys caru yr ydych y brif-gadair yn y sunagogau, a’r cyfarchiadau yn y marchnadoedd.</verse>
			<verse number="44">Gwae chwi, canys yr ydych fel y beddau anamlwg, ac y dynion sy’n rhodio arnynt ni wyddant.</verse>
			<verse number="45">A chan atteb, rhyw un o’r cyfreithwyr a ddywedodd Wrtho, Athraw, wrth ddywedyd y pethau hyn, nyni hefyd a sarai.</verse>
			<verse number="46">Ac Efe a ddywedodd, Ac i chwithau y cyfreithwyr wae, canys llwythwch ddynion â llwythau anhawdd eu dwyn; a chwi eich hunain, ag un o’ch bysedd ni chyffyrddwch â’r llwythau.</verse>
			<verse number="47">Gwae chwi, canys adeiledwch feddau’r prophwydi, a’ch tadau a’u lladdasant.</verse>
			<verse number="48">Felly, tystion ydych ac yn cyd-foddloni yn ngweithredoedd eich tadau.</verse>
			<verse number="49">O achos hyn Doethineb Duw hefyd a ddywedodd, Danfonaf attynt brophwydi ac apostolion, A rhai o honynt a laddant ac a erlidiant hwy:</verse>
			<verse number="50">Fel y ceisier gwaed yr holl brophwydi Y sy’n cael ei dywallt o seiliad y byd, Oddiwrth y genhedlaeth hon:</verse>
			<verse number="51">O waed Abel hyd waed Zacarias Yr hwn a laddwyd rhwng yr allor a’r cyssegr; Ië, dywedaf wrthych, Ceisir ef oddiwrth y genhedlaeth hon.</verse>
			<verse number="52">Gwae chwi y cyfreithwyr, canys dygasoch ymaith agoriad gwybodaeth; chwi eich hunain nid aethoch i mewn, a’r rhai oedd yn myned i mewn a rwystrasoch.</verse>
			<verse number="53">Ac wedi myned allan o Hono oddiyno, dechreuodd yr ysgrifenyddion a’r Pharisheaid ddal gŵg Iddo yn ofnadwy,</verse>
			<verse number="54">ac Ei ennyn i lefaru am lawer o bethau, gan Ei gynllwyn, i ddala rhyw beth o’i enau Ef.</verse>
		</chapter>
		<chapter number="12">
			<verse number="1">Ac ymysg y pethau hyn, wedi ymgasglu ynghyd o fyrddiynau o’r dyrfa fel y sathrent y naill y llall, dechreuodd ddywedyd wrth Ei ddisgyblion, Yn gyntaf, ymogelwch rhag surdoes y Pharisheaid, yr hwn yw rhagrith.</verse>
			<verse number="2">Ond nid oes dim wedi ei orchuddio, na ddatguddir; nac yn guddiedig, na wneir yn hysbys.</verse>
			<verse number="3">Gan hyny, pa bethau bynnag a ddywedasoch yn y tywyllwch, yn y goleuni y clywir hwynt; a’r hyn a lefarasoch yn y glust yn yr ystafelloedd, cyhoeddir ef ar bennau’r tai.</verse>
			<verse number="4">A dywedaf wrthych chwi, Fy nghyfeillion, Nac ofnwch rhag y rhai sy’n lladd y corph, ac wedi hyny heb ganddynt ddim ychwaneg i’w wneuthur.</verse>
			<verse number="5">Ond dangosaf i chwi pwy a ofnwch; ofnwch yr Hwn, ar ol y lladd, sydd a Chanddo awdurdod i fwrw i Gehenna; ïe, meddaf i chwi, Hwnw ofnwch,</verse>
			<verse number="6">Onid yw pump aderyn y tô yn cael eu gwerthu er dwy ffyrling; ac nid oes un o honynt wedi ei anghofio ger bron Duw.</verse>
			<verse number="7">Eithr hyd yn oed gwallt eich pennau sydd oll yn gyfrifedig. Nac ofnwch, ar lawer o adar y tô yr ydych yn rhagori.</verse>
			<verse number="8">A dywedaf wrthych, Pob un a’m haddefo I ger bron dynion, Mab y Dyn hefyd a’i haddef ef ger bron angylion Duw:</verse>
			<verse number="9">A’r hwn a’m gwado yngwydd dynion, A wedir yngwydd angylion Duw.</verse>
			<verse number="10">A phob un a ddywaid air yn erbyn Mab y Dyn, maddeuir iddo; Ond i’r hwn a gablodd yn erbyn yr Yspryd Glân, ni faddeuir.</verse>
			<verse number="11">A phan ddygont chwi o flaen y sunagogau a’r llywiawdwyr a’r awdurdodau, na phryderwch pa fodd nac â pha beth yr amddiffynoch eich hunain, na pha beth a ddywedoch,</verse>
			<verse number="12">canys yr Yspryd Glân a ddysg i chwi yn yr awr honno y pethau y mae rhaid eu dywedyd.</verse>
			<verse number="13">A dywedodd rhyw un allan o’r dyrfa Wrtho, Athraw, dywaid wrth fy mrawd am rannu â mi yr etifeddiaeth.</verse>
			<verse number="14">Ac Efe a ddywedodd wrtho, Y dyn, pwy a’m gosododd I yn farnwr neu yn rhannwr arnoch?</verse>
			<verse number="15">A dywedodd wrthynt, Edrychwch ac ymgedwch rhag pob cybydd-dod; canys nid yn ei orlawnder y mae i neb ei fywyd, oddiwrth ei feddiannau.</verse>
			<verse number="16">A dywedodd ddammeg wrthynt, gan ddywedyd, I ryw ddyn goludog y cnydiodd ei dir yn dda:</verse>
			<verse number="17">ac ymresymmodd ynddo ei hun, gan ddywedyd, Pa beth a wnaf, canys nid oes genyf le i gasglu fy ffrwythau ynghyd?</verse>
			<verse number="18">A dywedodd, Hyn a wnaf; tynnaf i lawr fy ysguboriau i, ac rhai mwy a adeiladaf, a chasglaf ynghyd yno fy holl ŷd a’m da;</verse>
			<verse number="19">a dywedaf wrth fy enaid, Enaid, y mae genyt lawer o dda wedi ei roi i gadw am flynyddoedd lawer; ymorphwys, bwytta, yf, ymhyfryda.</verse>
			<verse number="20">Ond dywedodd Duw wrtho, O ynfyd, y nos hon, dy enaid a ofynant oddiwrthyt; a’r pethau a barottoaist, eiddo pwy fyddant?</verse>
			<verse number="21">Felly y mae ’r hwn sydd yn trysori iddo ei hun, ac heb fod yn oludog tuag at Dduw.</verse>
			<verse number="22">A dywedodd wrth Ei ddisgyblion, Am hyn y dywedaf wrthych, na phryderwch am eich einioes, beth a fwyttaoch;</verse>
			<verse number="23">nac am eich corph, beth a wisgoch; canys yr einioes, mwy yw na’r ymborth, a’r corph na’r dillad.</verse>
			<verse number="24">Ystyriwch y brain, nad ŷnt yn hau nac yn medi, i’r rhai nid oes ystordy nac ysgubor, a Duw a’u portha. Pa faint mwy yr ydych chwi yn well na’r ehediaid?</verse>
			<verse number="25">A phwy o honoch, gan bryderu, a ddichon ychwanegu at ei faintioli gufydd?</verse>
			<verse number="26">Os, gan hyny, y peth lleiaf na ellwch ei wneud, paham am y lleill y pryderwch?</verse>
			<verse number="27">Ystyriwch y lili, y modd y tyfant: ni lafuriant, ac ni nyddant ddim; a dywedaf wrthych, Nid oedd hyd yn oed Shalomon, yn ei holl ogoniant, wedi ymwisgo fel un o’r rhai hyn.</verse>
			<verse number="28">Ac os y llysieuyn yn y maes, yr hwn sydd heddyw, ac y foru i’r ffwrn y’i teflir, y mae Duw fel hyn yn ei ddilladu, pa faint mwy y dillada Efe chwi, O rai o ychydig ffydd?</verse>
			<verse number="29">A chwychwi, na cheisiwch pa beth a fwyttaoch, a pha beth a yfoch; ac na fyddwch amheus;</verse>
			<verse number="30">canys y pethau hyn oll y mae cenhedloedd y byd yn eu ceisio; ac eich Tad chwi a ŵyr fod arnoch eisiau y pethau hyn:</verse>
			<verse number="31">eithr ceisiwch Ei deyrnas Ef, a’r pethau hyn a roddir attoch.</verse>
			<verse number="32">Nac ofna, braidd bychan, canys rhyngodd bodd i’ch Tad roddi i chwi y deyrnas.</verse>
			<verse number="33">Gwerthwch eich meddiannau, a rhoddwch elusen. Gwnewch i’ch hunain byrsau na heneiddiant, trysor na dderfydd yn y nefoedd, y lle nad yw lleidr yn nesau atto, na phryf yn llygru;</verse>
			<verse number="34">canys lle y mae eich trysor, yno y bydd eich calon hefyd.</verse>
			<verse number="35">Bydded eich lwynau chwi wedi eu hamwregysu, a’ch llusernau yn llosgi,</verse>
			<verse number="36">a chwithau yn debyg i ddynion yn disgwyl eu harglwydd, pa bryd y dychwel o’r neithior, fel wedi dyfod o hono a churo, y bo iddynt yn uniawn agor iddo.</verse>
			<verse number="37">Gwyn eu byd y gweision hyny y rhai y bydd yr arglwydd ar ei ddyfodiad yn cael yn neffro; yn wir y dywedaf wrthych, Ymwregysa efe, a phar iddynt led-orwedd, a chan ddyfod y gwasanaetha arnynt.</verse>
			<verse number="38">Ac os yn yr ail, ac os yn y drydedd wyliadwriaeth y delo, ac eu caffo felly, gwyn eu byd y gweision hyny.</verse>
			<verse number="39">A hyn gwybyddwch, pe gwybuasai gŵr y tŷ pa awr yr oedd y lleidr ar ddyfod, effro fuasai, ac ni adawsai i’w dŷ gael ei gloddio trwodd.</verse>
			<verse number="40">A chwithau, byddwch barod, canys yr awr na thybiwch y mae Mab y Dyn yn dyfod.</verse>
			<verse number="41">A dywedodd Petr, Arglwydd, Ai wrthym ni y dywedi y ddammeg hon, neu wrth bawb hefyd?</verse>
			<verse number="42">A dywedodd yr Arglwydd, Pwy, gan hyny, yw’r distain ffyddlawn, y pwyllog, yr hwn a esyd yr arglwydd ar ei deulu, i roddi eu cyfluniaeth yn ei bryd?</verse>
			<verse number="43">Gwyn ei fyd y gwas hwnw, yr hwn, ar ei ddyfodiad, y bydd i’w arglwydd ei gael yn gwneuthur felly.</verse>
			<verse number="44">Yn wir y dywedaf wrthych, Ar y cwbl y sydd eiddo y gesyd ef.</verse>
			<verse number="45">Ond os dywaid y gwas hwnw yn ei galon, Oedi dyfod y mae fy arglwydd, a dechreu curo y gweision a’r morwynion, a bwytta ac yfed a meddwi,</verse>
			<verse number="46">daw arglwydd y gwas hwnw mewn dydd na ddisgwyl efe, ac ar awr na ŵyr efe, ac ei dorri ef ar wahan a wna efe, a’i ran ef a esyd efe ynghyda’r anffyddloniaid.</verse>
			<verse number="47">A’r gwas hwnw, yr hwn a wybu ewyllys ei arglwydd ac ni pharottôdd na gwneuthur yn ol ei ewyllys ef, a gurir â llawer ffonnod;</verse>
			<verse number="48">ond yr hwn na wybu, ond a wnaeth bethau yn haeddu ffonnodiau, a gurir ag ychydig ffonnodiau; a phob un i’r hwn y rhoddwyd llawer, llawer a geisir oddi wrtho; a chyda’r hwn y rhoddasant lawer, mwy a ofynant ganddo.</verse>
			<verse number="49">Tân y daethum i’w fwrw ar y ddaear, a pha beth a fynnaf os eisoes y cynneuwyd ef?</verse>
			<verse number="50">Ond bedydd sydd Genyf i’m bedyddio ag ef; ac mor gyfyng yw Arnaf hyd oni orphener!</verse>
			<verse number="51">A dybygwch chwi mai heddwch y daethum i’w roddi ar y ddaear? Nage, meddaf i chwi, eithr ymranniad;</verse>
			<verse number="52">canys bydd o hyn allan bump mewn un tŷ wedi ymrannu, tri yn erbyn dau, a dau yn erbyn tri:</verse>
			<verse number="53">rhennir hwynt tad yn erbyn mab, a mab yn erbyn tad; mam yn erbyn merch, a merch yn erbyn ei mam; chwegr yn erbyn gwaudd, a gwaudd yn erbyn ei chwegr.</verse>
			<verse number="54">A dywedodd hefyd wrth y torfeydd, Pan weloch gwmmwl yn y gorllewin, yn uniawn y dywedwch, Cawod sy’n dyfod;</verse>
			<verse number="55">ac felly y digwydd: a phan weloch y deheu-wynt yn chwythu, dywedwch, Gwres poeth fydd, a digwydd y mae.</verse>
			<verse number="56">Rhagrithwyr, gwynebpryd y ddaear a’r nef y medrwch ei ddeall; ond yr amser hwn pa fodd na fedrwch ei ddeall?</verse>
			<verse number="57">A phaham nad ydych, ïe, o honoch eich hunain, yn barnu yr hyn sydd gyfiawn?</verse>
			<verse number="58">Canys tra yr eli gyda’th wrthwynebwr ger bron llywodraethwr, ar y ffordd ymdrecha i fyned yn rhydd oddi wrtho, rhag ysgatfydd iddo dy lusgo at y barnwr, ac i’r barnwr dy roddi at y swyddog, a’r swyddog dy daflu yngharchar.</verse>
			<verse number="59">Dywedaf wrthyt, Ni ddeui ddim allan oddiyno nes, ïe, i’r hatling eithaf ei thalu genyt.</verse>
		</chapter>
		<chapter number="13">
			<verse number="1">Ac yr oedd yn bresennol, yr un amser hwnw, rai yn mynegi Iddo am y Galileaid, gwaed y rhai a gymmysgodd Pilat ynghyda’u haberthau.</verse>
			<verse number="2">A chan atteb, dywedodd wrthynt, A dybygwch chwi yr oedd y Galileaid hyn yn bechaduriaid rhagor yr holl Galileaid am mai y pethau hyn a ddioddefasant?</verse>
			<verse number="3">Nac oeddynt, meddaf i chwi; eithr onid edifarhewch, yr oll o honoch a ddifethir yr un ffunud.</verse>
			<verse number="4">Neu’r deunaw hyny, ar y rhai y syrthiodd y tŵr yn Shiloam, ac a’u lladdodd, a dybygwch chwi yr oeddynt hwy yn</verse>
			<verse number="5">bechaduriaid rhagor yr holl ddynion yn cyfanneddu yn Ierwshalem? Nac oeddynt, meddaf i chwi; eithr onid edifarhewch, yr oll o honoch a ddifethir yn yr un modd.</verse>
			<verse number="6">A dywedodd y ddammeg hon, Ffigysbren oedd gan ryw un, wedi ei blannu yn ei winllan; a daeth gan geisio ffrwyth arno, ac ni chafodd;</verse>
			<verse number="7">a dywedodd wrth y gwinllanydd, Wele, tair blynedd sydd er’s dyfod o honof gan geisio ffrwyth ar y ffigysbren hwn, ac nid wyf yn cael dim: tor ef i lawr, paham y gwneir y tir hefyd yn ddirym ganddo?</verse>
			<verse number="8">Ac efe, gan atteb, a ddywedodd wrtho, Arglwydd, gâd ef y flwyddyn hon hefyd, hyd oni chloddiwyf o’i amgylch,</verse>
			<verse number="9">a bwrw tail: ac os dwg efe ffrwyth o hyn allan—; onite, tor ef i lawr.</verse>
			<verse number="10">Ac yr oedd Efe yn dysgu yn un o’r sunagogau ar y Sabbath.</verse>
			<verse number="11">Ac wele, gwraig a chanddi yspryd yn gwanhau ddeunaw mlynedd, ac oedd wedi cyd-grymmu, ac heb allu ymsythu mewn modd yn y byd.</verse>
			<verse number="12">A phan welodd Efe hi, yr Iesu a’i galwodd Atto, a dywedodd wrthi, Ha wraig,</verse>
			<verse number="13">gollyngwyd di yn rhydd oddiwrth dy wendid; a rhoddes arni Ei ddwylaw; ac yn y fan yr uniawnwyd hi, a gogoneddodd Dduw.</verse>
			<verse number="14">A chan atteb, yr archsunagogydd, yn sorri am mai ar y Sabbath yr iachaodd yr Iesu, a ddywedodd wrth y dyrfa, Chwe diwrnod sydd yn y rhai y mae rhaid gweithio; ynddynt hwy, gan hyny, deuwch ac iachaer chwi, ac nid ar ddydd y Sabbath.</verse>
			<verse number="15">Ac iddo yr attebodd yr Arglwydd, a dywedodd, Rhagrithwyr, onid yw pob un o honoch ar y Sabbath yn gollwng ei ŷch neu ei asyn o’r preseb, a chan ei arwain ymaith, yn ei ddiodi ef?</verse>
			<verse number="16">A hon, merch i Abraham, yr hon a rwymodd Satan, wele, ddeunaw mlynedd, onid oedd rhaid ei gollwng o’r rhwym hwn ar ddydd y Sabbath?</verse>
			<verse number="17">Ac Efe yn dywedyd y pethau hyn, cywilyddiwyd ei holl wrthwynebwyr, a’r holl dyrfa a lawenychodd am yr holl bethau gogoneddus a wnaid Ganddo.</verse>
			<verse number="18">Dywedodd, gan hyny, I ba beth y mae teyrnas Dduw yn gyffelyb?</verse>
			<verse number="19">Ac i ba beth y cyffelybaf hi? Cyffelyb yw i ronyn o had mwstard, yr hwn a gymmerodd dyn ac a’i hauodd yn ei ardd; a chynnyddodd efe ac aeth yn bren, ac ehediaid y nef a lettyasant yn ei ganghennau ef.</verse>
			<verse number="20">A thrachefn y dywedodd, I ba beth y cyffelybaf deyrnas Dduw?</verse>
			<verse number="21">Cyffelyb yw i surdoes a gymmerodd gwraig, ac a’i cuddiodd mewn tri seah o flawd, hyd oni surodd y cwbl.</verse>
			<verse number="22">A thramwyodd trwy ddinasoedd a phentrefi, gan ddysgu ac ymdeithio i Ierwshalem.</verse>
			<verse number="23">A dywedodd rhyw un Wrtho, Arglwydd, ai ychydig yw y rhai sy’n cael eu cadw?</verse>
			<verse number="24">Ac Efe a ddywedodd wrthynt, Ymdrechwch i fyned i mewn trwy’r porth cyfyng; canys llawer, meddaf i chwi, a geisiant fyned i mewn ac ni fyddant yn abl.</verse>
			<verse number="25">Pan ddarffo i ŵr y tŷ gyfodi, a chau’r drws, A dechreu o honoch sefyll oddi allan a churo’r drws, Gan ddywedyd, Arglwydd, agor i ni, A chan atteb y dywaid wrthych, Nid adwain chwi, o ba le yr ydych.</verse>
			<verse number="26">Yna y dechreuwch ddweud, Bwyttasom yn Dy wydd Di, ac yfasom, Ac yn ein llydanfeydd y dysgaist.</verse>
			<verse number="27">A dywaid Efe, Dywedaf wrthych, Nis gwn o ba le yr ydych, Ewch ymaith Oddiwrthyf, yr holl weithwyr anghyfiawnder.</verse>
			<verse number="28">Yno y bydd y wylofain a’r rhingcian dannedd, Pan weloch Abraham ac Itsaac ac Iacob, A’r holl brophwydi, yn nheyrnas Dduw, A chwychwi yn cael eich bwrw allan.</verse>
			<verse number="29">A deuant o’r dwyrain a’r gorllewin, Ac o’r gogledd a’r dehau, A lled-orweddant yn nheyrnas Dduw.</verse>
			<verse number="30">Ac wele, olaf yw’r rhai a fyddant flaenaf, A blaenaf yw’r rhai a fyddant olaf.</verse>
			<verse number="31">Yr awr honno daeth Atto rai o’r Pharisheaid, gan ddywedyd Wrtho, Dos allan a cherdda oddiyma, canys Herod a ewyllysia Dy ladd Di.</verse>
			<verse number="32">A dywedodd wrthynt, Ewch a dywedwch wrth y cadnaw hwnw, Wele, bwrw allan gythreuliaid yr wyf, ac iachadau a wnaf, heddyw ac y foru, a’r trydydd dydd y’m perffeithir.</verse>
			<verse number="33">Eithr rhaid sydd i Mi heddyw, ac y foru, a thrennydd, fod ar Fy nhaith, canys ni all fod i brophwyd ei gyfrgolli tu allan i Ierwshalem,</verse>
			<verse number="34">Ierwshalem, Ierwshalem, yr hon wyt yn lladd y prophwydi, Ac yn llabyddio y rhai a ddanfonwyd attat, Pa sawl gwaith y mynnwn gasglu ynghyd dy blant, Yn y modd y cydgasgl giar ei chywion dan ei hadennydd, ac ni fynnech!</verse>
			<verse number="35">Wele, gadewir i chwi eich tŷ; a dywedaf wrthych, Myfi ni welwch ddim nes dweud o honoch, Bendigedig yw’r Hwn sy’n dyfod yn Enw’r Arglwydd.</verse>
		</chapter>
		<chapter number="14">
			<verse number="1">A bu wrth ddyfod o Hono i dŷ rhyw un o bennaethiaid y Pharisheaid ar Sabbath, i fwytta bara, hwythau hefyd oeddynt yn Ei wylied Ef.</verse>
			<verse number="2">Ac wele, rhyw ddyn claf o’r dropsi oedd ger Ei fron.</verse>
			<verse number="3">A chan atteb, yr Iesu a lefarodd wrth y cyfreithwyr a’r Pharisheaid, gan ddywedyd, Ai cyfreithlawn ar y Sabbath yw iachau, neu beidio?</verse>
			<verse number="4">A hwy a dawsant. Ac wedi ei gymmeryd ef, iachaodd ef, a gollyngodd ef ymaith.</verse>
			<verse number="5">Ac wrthynt hwy y dywedodd, I ba un o honoch y bydd asyn neu ych yn syrthio i bydew, ac na thyn ef allan yn uniawn ar y dydd Sabbath?</verse>
			<verse number="6">Ac ni allent atteb i’r pethau hyn.</verse>
			<verse number="7">A dywedodd wrth y gwahoddedigion ddammeg, gan ystyried y modd yr oedd y prif led-orweddleoedd yn cael eu dewis ganddynt,</verse>
			<verse number="8">gan ddywedyd wrthynt, Pan wahodder di gan neb i neithior, na led-orwedd yn y prif led-orweddle, rhag ysgatfydd bod un anrhydeddusach na thi wedi ei wahodd ganddo,</verse>
			<verse number="9">a dyfod o’r hwn a’th wahoddodd di ac yntau, a dywedyd o hono wrthyt, Dyro le i hwn, ac yna dechreu o honot, gyda chywilydd, gymmeryd y lle isaf.</verse>
			<verse number="10">Eithr pan wahodder di, dos a lled-orwedd yn y lle isaf, fel pan ddelo yr hwn a’th wahoddodd, y dywedo wrthyt, Cyfaill, dos i fynu, yn uwch; yna y bydd i ti glod yngwydd pawb sy’n cyd-ledorwedd â thi;</verse>
			<verse number="11">canys pob un y sy’n dyrchafu ei hun a ostyngir, a’r hwn sy’n ei ostwng ei hun a ddyrchefir.</verse>
			<verse number="12">A dywedodd wrth yr hwn a’i gwahoddasai Ef, Pan wnelych giniaw neu swpper, na alw dy gyfeillion, na’th frodyr, na’th geraint, na chymmydogion goludog, rhag ysgatfydd iddynt hwy hefyd dy wahodd dithau eilchwyl,</verse>
			<verse number="13">ac y bo taledigaeth i ti. Eithr pan wnelych wledd, gwahodd dlodion, anafusion, cloffion, deillion, a dedwydd fyddi,</verse>
			<verse number="14">canys nid oes ganddynt i dalu yn ol i ti, canys telir yn ol i ti yn adgyfodiad y cyfiawnion.</verse>
			<verse number="15">Ac wedi clywed o ryw un o’r rhai yn cyd-ledorwedd y pethau hyn, dywedodd Wrtho, Gwyn ei fyd y neb a fwyttao fara yn nheyrnas Dduw.</verse>
			<verse number="16">Ac Efe a ddywedodd wrtho, Rhyw ddyn a wnaeth swpper mawr, a gwahoddodd lawer:</verse>
			<verse number="17">a danfonodd ei was bryd swpper i ddywedyd wrth y rhai a wahoddasid, Deuwch, canys weithian parod yw’r pethau.</verse>
			<verse number="18">A dechreuasant yn un- fryd, bawb ohonynt, ymesgusodi. Y cyntaf a ddywedodd wrtho, Tyddyn a brynais, ac y mae arnaf raid i fyned allan a’i weled; gofynaf i ti fy nghymmeryd yn esgusodol.</verse>
			<verse number="19">Ac arall a ddywedodd, Ieuoedd o ychain a brynais, bump o honynt, a myned yr wyf i’w profi; gofynaf i ti fy nghymmeryd yn esgusodol.</verse>
			<verse number="20">Ac arall a ddywedodd, Gwraig a briodais, ac am hyny nis gallaf ddyfod.</verse>
			<verse number="21">Ac wedi dyfod atto, y gwas a fynegodd i’w arglwydd y pethau hyn. Yna, wedi llidio, gŵr y tŷ a ddywedodd wrth ei was, Dos allan ar frys i lydanfeydd ac heolydd y ddinas, ac y tlodion a’ r anafusion a’ r deillion a’ r cloffion dwg i mewn yma.</verse>
			<verse number="22">A dywedodd y gwas, Arglwydd, gwnaethpwyd fel y gorchymynaist, ac etto y mae lle.</verse>
			<verse number="23">A dywedodd yr arglwydd wrth y gwas, Dos allan i’r ffyrdd a’r corlannau, a chymmell hwynt i ddyfod i mewn fel y gorlenwer fy nhŷ:</verse>
			<verse number="24">canys dywedaf wrthych, Ni chaiff yr un o’r gwŷr hyny a wahoddwyd brofi o’m swpper.</verse>
			<verse number="25">A chyd-deithiai ag Ef dorfeydd mawrion; a chan droi,</verse>
			<verse number="26">dywedodd wrthynt, Os yw neb yn dyfod Attaf, ac heb gasau ei dad a’i fam a’i wraig a’i frodyr a’i chwiorydd ac hefyd ei einioes ef ei hun, ni all fod Fy nisgybl I.</verse>
			<verse number="27">Yr hwn na ddycco ei groes, ac sy’n dyfod ar Fy ol, ni all fod Fy nisgybl I.</verse>
			<verse number="28">Canys pwy o honoch, yn ewyllysio adeiladu tŵr, nad eistedd yn gyntaf a bwrw’r draul a oes ganddo am ei orpheniad,</verse>
			<verse number="29">rhag ysgatfydd, wedi gosod o hono y sail, ac heb allu dyfod ag ef i ben, i bawb a’ i gwelant ddechreu ei watwar ef,</verse>
			<verse number="30">gan ddywedyd, Y dyn hwn a ddechreuodd adeiladu, ac ni allai ddyfod ag ef i ben.</verse>
			<verse number="31">Neu, pa frenhin yn myned i gyfarfod â brenhin arall er rhyfel, nad eistedda yn gyntaf ac ymgynghori ai abl yw, â deng mil, i wrthwynebu yr hwn, gydag ugain mil, sy’n dyfod yn ei erbyn?</verse>
			<verse number="32">Ac os amgen, tra y mae’ r llall ym mhell, cennadwri a ddenfyn efe ac a gyfarch well iddo.</verse>
			<verse number="33">Felly, gan hyny, pob un o honoch nad yw’n canu’n iach i’r holl sy’n perthyn iddo, ni all fod Fy nisgybl I.</verse>
			<verse number="34">Da, gan hyny, yw’r halen; ond os yr halen hefyd a ddiflasa, â pha beth y cyweirir ef?</verse>
			<verse number="35">Nac i’ r tir, nac i’ r dommen, nid yw gymmhwys: allan y taflant ef. Yr hwn sydd a chanddo glustiau i wrando, gwrandawed.</verse>
		</chapter>
		<chapter number="15">
			<verse number="1">Ac nesau Atto yr oedd yr holl dreth-gymmerwyr a’r pechaduriaid, i wrando Arno.</verse>
			<verse number="2">A grwgnachodd y Pharisheaid a’r ysgrifenyddion hefyd, gan ddywedyd, Hwn, pechaduriaid a dderbyn Efe; a bwytta gyda hwynt y mae.</verse>
			<verse number="3">Ac adroddodd wrthynt y ddammeg hon, gan ddywedyd,</verse>
			<verse number="4">Pa ddyn o honoch a chanddo gant o ddefaid, ac wedi colli o honynt un, na âd y cant namyn un yn yr anialwch, a myned ar ol yr hon a gollwyd nes caffael o hono hi?</verse>
			<verse number="5">Ac wedi ei chael, dŷd hi ar ei ysgwyddau dan lawenychu;</verse>
			<verse number="6">ac wedi dyfod i’w dŷ, gwahodda ynghyd ei gyfeillion a’i gymmydogion, gan ddywedyd wrthynt, Cyd-lawenhewch â mi, canys cefais fy nafad a gollasid.</verse>
			<verse number="7">Dywedaf wrthych, Felly llawenydd sydd yn y nef am un pechadur yn edifarhau rhagor am gant namyn un o gyfiawnion, y rhai sydd heb raid iddynt wrth edifeirwch.</verse>
			<verse number="8">Neu, pa wraig a chanddi ddeg drachm, os cyll un drachm, na oleua lusern ac ysgubo’r tŷ a cheisio yn ddyfal hyd oni chaffo ef.</verse>
			<verse number="9">Ac wedi ei gael ef, gwahodda ynghyd ei chyfeillesau a’i chymmydogesau, gan ddywedyd, Cyd-lawenhewch â mi, canys cefais y drachm a gollaswn.</verse>
			<verse number="10">Felly, dywedaf wrthych, Y mae llawenydd yngwydd angylion Duw am un pechadur yn edifarhau.</verse>
			<verse number="11">A dywedodd, Rhyw ddyn oedd a chanddo ddau fab.</verse>
			<verse number="12">A dywedodd yr ieuengaf o honynt wrth ei dad, Fy nhad, dyro i mi y rhan a ddigwydd o’r da; ac efe a rannodd iddynt ei fywyd.</verse>
			<verse number="13">Ac ar ol nid nemawr o ddyddiau, wedi casglu’r cwbl ynghyd, y mab ieuengaf a aeth ymaith i wlad bell; ac yno y gwasgarodd ei dda, gan fyw yn afradlawn.</verse>
			<verse number="14">Ac wedi gwario o hono y cwbl, digwyddodd newyn tost trwy’r wlad honno,</verse>
			<verse number="15">ac efe a ddechreuodd fod mewn eisiau: ac aeth ac ymlynodd wrth un o ddinaswyr y wlad honno; a danfonodd efe ef i’w faesydd i borthi moch.</verse>
			<verse number="16">A chwenychai ei lenwi â’r cibau a fwyttai’r moch; ac ni roddodd neb iddo.</verse>
			<verse number="17">Ac wedi dyfod i’w bwyll dywedodd, Pa sawl gwas cyflog o’r eiddo fy nhad sydd a chanddynt dros ben o fara; ac myfi, o newyn yr wyf yma ar ddarfod am danaf?</verse>
			<verse number="18">Gan gyfodi yr af at fy nhad, a dywedaf wrtho,</verse>
			<verse number="19">Fy nhad, pechais yn erbyn y nef ac o’th flaen di; mwyach nid ydwyf deilwng i’m galw dy fab; gwna fi fel un o’th weision cyflog.</verse>
			<verse number="20">Ac wedi cyfodi o hono yr aeth at ei dad. Ac efe etto ym mhell oddi wrtho, gwelodd ei dad ef, a thosturiodd, a chan redeg, syrthiodd ar ei wddf, a chusanodd ef.</verse>
			<verse number="21">Ac wrtho y dywedodd y mab, Fy nhad, pechais yn erbyn y nef ac o’th flaen di: mwyach nid wyf deilwng i’m galw dy fab.</verse>
			<verse number="22">A dywedodd y tad wrth ei weision, Ar frys dygwch allan wisg, yr oreu; a gwisgwch am dano;</verse>
			<verse number="23">a rhoddwch fodrwy ar ei law, ac esgidiau am ei draed; a deuwch â’r llo pasgedig, a lleddwch ef; a chan fwytta,</verse>
			<verse number="24">ymhyfrydwn, canys hwn, fy mab, marw ydoedd, ac adfywiodd; yr oedd wedi ei golli, a chafwyd ef. A dechreuasant ymhyfrydu.</verse>
			<verse number="25">Ac yr oedd ei fab hynaf yn y maes; a phan, wrth ddyfod, y nesaodd at y tŷ, clywai gynghanedd a dawnsiau;</verse>
			<verse number="26">ac wedi galw atto un o’r gweision, gofynodd pa beth oedd y pethau hyn.</verse>
			<verse number="27">Ac efe a ddywedodd wrtho, Dy frawd sydd wedi dyfod, a lladdodd dy dad y llo pasgedig, am mai yn iach y cafodd ef.</verse>
			<verse number="28">A llidiodd efe, ac nid ewyllysiai fyned i mewn; a’i dad, wedi dyfod allan, a ddeisyfiodd arno.</verse>
			<verse number="29">Ac efe gan atteb, a ddywedodd wrth ei dad, Wele cynnifer o flynyddoedd yr wyf yn dy wasanaethu, a’th orchymyn ni throseddais erioed; ac i mi ni roddaist erioed fynn, fel ynghyda’m cyfeillion yr ymhyfrydwn;</verse>
			<verse number="30">ond pan fu i’th fab hwn, yr hwn a lwyr-ddifaodd dy fywyd ynghyda’r putteiniaid, ddyfod, lleddaist iddo y llo pasgedig.</verse>
			<verse number="31">Ac efe a ddywedodd wrtho, Fy mhlentyn, tydi, pob amser ynghyda mi yr wyt, a phob peth y sydd eiddof, eiddot ti yw.</verse>
			<verse number="32">Ymhyfrydu a llawenychu yr oedd rhaid, canys dy frawd hwn, marw oedd, a byw y mae; ac wedi ei golli, a chafwyd ef.</verse>
		</chapter>
		<chapter number="16">
			<verse number="1">A dywedodd wrth ei ddisgyblion, Yr oedd rhyw ddyn goludog, yr hwn oedd a chanddo ddisdain: a hwn a gyhuddwyd wrtho megis yn gwasgaru ei feddiannau ef.</verse>
			<verse number="2">Ac wedi ei alw ef, dywedodd wrtho, Pa beth yw hyn a glywaf am danat? Dyro gyfrif o’th ddisdeiniaeth, canys ni elli fod mwy yn ddisdain.</verse>
			<verse number="3">Ac ynddo ei hun y dywedodd y distain, Pa beth a wnaf gan fod fy arglwydd yn dwyn y ddisdeiniaeth oddi arnaf? Cloddio ni allaf; cardotta sydd gywilyddus genyf.</verse>
			<verse number="4">Gwn pa beth a wnaf, fel pan y’m symmudir o’r ddisdeiniaeth, y derbyniont fi i’w tai.</verse>
			<verse number="5">Ac wedi galw atto bob un o ddyledwyr ei arglwydd, dywedodd wrth y cyntaf. Pa faint sydd arnat i’m harglwydd? Ac efe a ddywedodd, Can bath o olew.</verse>
			<verse number="6">Ac efe a ddywedodd wrtho, Cymmer dy ysgrifen di, a chan eistedd, ar frys ysgrifena, “Deg a deugain.”</verse>
			<verse number="7">Gwedi’n wrth un arall y dywedodd, A thydi, pa faint sydd arnat? Ac efe a ddywedodd, Can cor o wenith. Dywedodd wrtho, Cymmer dy ysgrifen di, ac ysgrifena, “Pedwar ugain.”</verse>
			<verse number="8">A chanmolodd yr arglwydd y distain anghyfiawn mai yn gall y gwnelsai; canys meibion y byd hwn ydynt gallach na meibion y goleuni, am eu cenhedlaeth.</verse>
			<verse number="9">Ac Myfi, wrthych y dywedaf, Gwnewch i’ch hunain gyfeillion o’r mammon anghyfiawn, fel pan ddiffygio, y derbyniont chwi i’r tragywyddol bebyll.</verse>
			<verse number="10">Y ffyddlawn yn y lleiaf, mewn llawer hefyd ffyddlawn yw; a’r hwn yn y lleiaf yn anghyfiawn, mewn llawer hefyd anghyfiawn yw.</verse>
			<verse number="11">Os, gan hyny, yn y mammon anghyfiawn nad oeddych ffyddlawn, pwy a ymddiried i chwi y gwir olud?</verse>
			<verse number="12">Ac os yn yr eiddo arall nad oeddych ffyddlawn, pwy a rydd i chwi yr eiddoch eich hun?</verse>
			<verse number="13">Nid oes gwas a ddichon wasanaethu dau arglwydd, canys un ai y naill a gasa ac y llall a gâr efe, neu wrth y naill yr ymlyn ac y llall a ddirmyga efe; ni ellwch wasanaethu Duw a mammon.</verse>
			<verse number="14">A chlywed y pethau hyn oll yr oedd y Pharisheaid, a hwy yn ariangar, a gwatwarasant Ef.</verse>
			<verse number="15">A dywedodd wrthynt, Chwychwi yw y rhai yn cyfiawnhau eich hunain ger bron dynion, ond Duw a ŵyr eich calonnau; canys yr hyn y sydd ymhlith dynion yn uchel, ffiaidd yw ger bron Duw.</verse>
			<verse number="16">Y Gyfraith a’r Prophwydi, hyd Ioan yr oeddynt; er y pryd hwnw, teyrnas Dduw a efengylir, ac i mewn iddi hi y mae pob dyn yn ymwthio;</verse>
			<verse number="17">ac haws yw myned o’r nef a’r ddaear heibio nag i un tipyn o’r Gyfraith syrthio.</verse>
			<verse number="18">Pob un y sy’n gollwng ymaith ei wraig, ac yn priodi un arall, godinebu y mae; a’r hwn a briodo un a ollyngwyd ymaith oddi wrth ŵr, godinebu y mae.</verse>
			<verse number="19">Yr oedd rhyw ddyn goludog, ac ymwisgai â phorphor a lliain main, yn ymhyfrydu beunydd yn ysplenydd.</verse>
			<verse number="20">Ac rhyw ddyn tlawd, a’i enw Lazarus, a fwrid wrth ei borth ef yn gornwydlyd,</verse>
			<verse number="21">ac yn chwennychu cael ei borthi â’r pethau a syrthient oddi ar fwrdd y dyn goludog; ond hyd yn oed y cwn a ddaethant ac a lyfasant ei gornwydydd ef.</verse>
			<verse number="22">A bu i’r dyn tlawd farw, a’i ddwyn ymaith gan yr angylion i fynwes Abraham: a bu farw hefyd y goludog, a claddwyd ef.</verse>
			<verse number="23">Ac yn Hades gan godi ei lygaid, ac yntau mewn arteithiau, gwelai Abraham o hirbell a Lazarus yn ei fynwes.</verse>
			<verse number="24">Ac efe, gan lefain, a ddywedodd, O Dad Abraham, trugarha wrthyf, a danfon Lazarus i drochi pen ei fys mewn dwfr, ac i oeri fy nhafod, canys poenir fi yn y fflam hon.</verse>
			<verse number="25">A dywedodd Abraham, Fy mhlentyn, cofia y derbyniaist dy bethau da yn dy fywyd; a Lazarus, yr un ffunud, y pethau drwg; ond yn awr y diddenir ef, a thydi a boenir.</verse>
			<verse number="26">Ac heblaw hyn oll, rhyngom ni a chwi, gagendor mawr a sicrhawyd, fel y bo i’r rhai a ewyllysiant dramwy oddi yma attoch, fod heb y gallu; ac oddi yna attom ni na chroesont.</verse>
			<verse number="27">A dywedodd, Gofynaf, gan hyny, i ti ei ddanfon ef i dŷ fy nhad,</verse>
			<verse number="28">canys y mae i mi bump o frodyr, fel y tystiolaetho iddynt, rhag iddynt hwy hefyd ddyfod i’r lle hwn o artaith.</verse>
			<verse number="29">A dywedodd Abraham, y mae ganddynt Mosheh a’r Prophwydi, gwrandawant arnynt hwy.</verse>
			<verse number="30">Ac efe a ddywedodd, Nage, y tad Abraham, eithr os rhyw un oddi wrth y meirw a aiff attynt, edifarhant.</verse>
			<verse number="31">A dywedodd Abraham wrtho, Os ar Mosheh a’r Prophwydi na wrandawant, hyd yn oed ped o feirw y cyfodai rhyw un ni pherswadir mo honynt.</verse>
		</chapter>
		<chapter number="17">
			<verse number="1">A dywedodd wrth Ei ddisgyblion, Ammhosibl yw na fo i’r tramgwyddau ddyfod; ond gwae y neb trwy yr hwn y deuant;</verse>
			<verse number="2">gwell fyddai iddo pe bai maen melin yn cael ei roddi o amgylch ei wddf, a’i daflu ef i’r môr, nag iddo beri tramgwydd i un o’r rhai bychain hyn.</verse>
			<verse number="3">Cymmerwch ofal. Os pecha dy frawd, dwrdia ef; ac os edifarha, maddeu iddo;</verse>
			<verse number="4">ac os seithwaith yn y dydd y pecha yn dy erbyn, a seithwaith droi attat gan ddywedyd, Y mae yn edifar genyf, maddeui iddo.</verse>
			<verse number="5">A dywedodd yr apostolion wrth yr Arglwydd, Anghwanega ein ffydd.</verse>
			<verse number="6">A dywedodd yr Arglwydd, Pe byddai genych ffydd fel gronyn o had mwstard, dywedech wrth y sycamorwydden hon, Dadwreiddier di, a phlanner di yn y môr, ac ufuddhai i chwi.</verse>
			<verse number="7">A phwy o honoch a chanddo was yn aredig neu yn bugeilio, a ddywaid wrtho, wedi dyfod o hono i mewn o’r maes, Tyred yn uniawn a lled-orwedda,</verse>
			<verse number="8">eithr na ddywaid wrtho, Arlwya beth y swpperaf arno, a chan ymwregysu gwasanaetha arnaf nes i mi fwytta ac yfed;</verse>
			<verse number="9">ac wedi hyny y bwyttai ac yr yfi dithau. A oes ganddo ddiolch i’r gwas am wneuthur o hono y pethau a orchymynwyd iddo.</verse>
			<verse number="10">Felly chwithau hefyd, ar ol gwneuthur o honoch yr holl bethau a orchymynwyd i chwi, dywedwch, gweision anfuddiol ydym; yr hyn a ddylasem ei wneuthur a wnaethom.</verse>
			<verse number="11">A bu ar y daith i Ierwshalem, yr oedd Efe yn myned trwy ganol Shamaria a Galilea.</verse>
			<verse number="12">Ac wrth fyned o Hono i mewn i ryw bentref, cyfarfu ag Ef ddeg o ddynion gwahanglwyfus, y rhai a safasant o hirbell;</verse>
			<verse number="13">a hwy a godasant eu llais gan ddywedyd, Iesu, Feistr, trugarha wrthym.</verse>
			<verse number="14">A phan welodd hwynt, dywedodd wrthynt, Ewch a dangoswch eich hunain i’r offeiriaid. A bu wrth fyned ymaith o honynt, y glanhawyd hwynt.</verse>
			<verse number="15">Ac un o honynt gan weled yr iachawyd ef, a ddychwelodd dan ogoneddu Duw â llais uchel,</verse>
			<verse number="16">a syrthiodd ar ei wyneb wrth Ei draed Ef dan ddiolch Iddo.</verse>
			<verse number="17">Ac efe, Shamariad ydoedd. A chan atteb, yr Iesu a ddywedodd, Oni fu i’r deg eu glanhau? A’r naw, pa le y maent?</verse>
			<verse number="18">Ni chaed a ddychwelasant i roi gogoniant i Dduw, oddieithr yr estron hwn.</verse>
			<verse number="19">A dywedodd wrtho, Cyfod a dos dy ffordd: dy ffydd a’th iachaodd.</verse>
			<verse number="20">A phan ofynwyd Iddo gan y Pharisheaid, Pa bryd y daw teyrnas Dduw, attebodd iddynt, a dywedodd, Ni ddaw teyrnas Dduw gyda gwylied arni: ac ni ddywedant,</verse>
			<verse number="21">“Wele yma,” neu “Accw,” canys wele, teyrnas Dduw, o’ch mewn y mae.</verse>
			<verse number="22">A dywedodd wrth Ei ddisgyblion, Daw dyddiau pan chwennychwch weled un o ddyddiau Mab y Dyn, ac nis gwelwch.</verse>
			<verse number="23">A dywedant wrthych, “Wele, accw;” “Wele, yma;”</verse>
			<verse number="24">nac ewch ymaith, ac na chanlynwch; canys fel y mae’r fellten, gan felltennu o un ran dan y nef, yn disgleirio i ran arall dan y nef, felly y bydd Mab y Dyn yn Ei ddydd.</verse>
			<verse number="25">Ond yn gyntaf y mae rhaid Iddo ddioddef llawer, a’i wrthod gan y genhedlaeth hon.</verse>
			<verse number="26">Ac fel y bu yn nyddiau Noach, felly y bydd hefyd yn nyddiau Mab y Dyn;</verse>
			<verse number="27">bwyttaent, yfent, priodent, rhoddid yn briod, hyd y dydd yr aeth Noach i mewn i’r arch, ac y daeth y diluw ac y’u difethodd hwynt oll.</verse>
			<verse number="28">Yr un ffunud fel y bu yn nyddiau Lot; bwyttaent, yfent, prynent, gwerthent, plannent, adeiladent;</verse>
			<verse number="29">ond y dydd yr aeth Lot allan o Sodom, gwlawiodd tân a brwmstan o’r nef ac a’u difethodd hwynt oll.</verse>
			<verse number="30">Yn yr un modd y bydd yn y dydd y mae Mab y Dyn yn cael Ei ddatguddio.</verse>
			<verse number="31">Yn y dydd hwnw, yr hwn a fydd ar ben y tŷ, a’i ddodrefn yn y tŷ, na ddisgyned i’w cymmeryd hwynt; a’r hwn yn y maes, yr un ffunud, na ddychweled yn ei ol.</verse>
			<verse number="32">Cofiwch wraig Lot. Pwy bynnag a geisio gadw ei einioes, a’i cyll;</verse>
			<verse number="33">a phwy bynnag a’i collo, a’i bywha hi.</verse>
			<verse number="34">Canys dywedaf wrthych, Yn y nos honno y bydd dau mewn un gwely; y naill a gymmerir, a’r llall a adewir:</verse>
			<verse number="35">y bydd dwy yn malu ynghyd; y naill a gymmerir, a’r llall a adewir.</verse>
			<verse number="37">A chan atteb, dywedasant Wrtho, Pa le, Arglwydd? Ac Efe a ddywedodd wrthynt, Lle y mae ’r corph, yno hefyd yr adar rheibus a gydgesglir.</verse>
		</chapter>
		<chapter number="18">
			<verse number="1">A dywedodd ddammeg wrthynt, fod yn rhaid gweddïo o honynt yn wastad,</verse>
			<verse number="2">a pheidio â llwfrhau, gan ddywedyd, Rhyw farnwr oedd mewn rhyw ddinas; Duw nid ofnai efe, a dyn ni pharchai.</verse>
			<verse number="3">Ac rhyw wraig weddw oedd yn y ddinas honno, a deuai atto, gan ddywedyd, Gwna gyfiawnder i mi oddiwrth fy ngwrth-ymgyfreithiwr.</verse>
			<verse number="4">Ac nid ewyllysiai efe am ryw amser; ond wedi hyny, dywedodd ynddo ei hun, Er mai Duw nid ofnaf, a dyn ni pharchaf,</verse>
			<verse number="5">etto o herwydd peri blinder i mi gan y weddw hon, gwnaf gyfiawnder iddi, rhag iddi yn y diwedd ddyfod a’m baeddu.</verse>
			<verse number="6">A dywedodd yr Arglwydd, Clywch pa beth y mae’r barnwr anghyfiawn yn ei ddweud.</verse>
			<verse number="7">A Duw, oni wna Efe gyfiawnder Ei etholedigion y sy’n llefain Arno ddydd a nos, ac Efe yn hir-ymarhous tuag attynt?</verse>
			<verse number="8">Dywedaf wrthych, y gwna Efe eu cyfiawnder ar frys. Eithr, Mab y Dyn, pan ddelo, a gaiff Efe ffydd ar y ddaear?</verse>
			<verse number="9">A dywedodd wrth rai a ymddiriedent ynddynt eu hunain eu bod yn gyfiawn, ac na wnaent ddim o bawb arall,</verse>
			<verse number="10">y ddammeg hon, Dau ddyn a aethant i fynu i’r deml i weddïo, y naill yn Pharishead a’r llall yn dreth-gymmerwr.</verse>
			<verse number="11">Y Pharishead yn ei sefyll, hyn, rhyngddo ac ef ei hun, a weddïodd efe, O Dduw, diolchaf i Ti am nad wyf fel y lleill o ddynion, rheibusion, anghyfiawnion, godinebwyr, neu fel y treth-gymmerwr hwn.</verse>
			<verse number="12">Ymprydio yr wyf ddwy waith yn yr wythnos, degymmu yr wyf y cwbl a ennillaf.</verse>
			<verse number="13">A’r treth-gymmerwr, yn sefyll o hirbell, nid ewyllysiai hyd yn oed godi ei lygaid tua’r nef, eithr curai ei ddwyfron, gan ddywedyd, O Dduw, cymmoder Di â mi, y pechadur.</verse>
			<verse number="14">Dywedaf wrthych, Aeth hwn i wared i’w dŷ wedi ei gyfiawnhau rhagor y llall; canys pob un a ddyrchafo ei hun a ostyngir, ac a ostyngo ei hun a ddyrchefir.</verse>
			<verse number="15">A dygasant Atto eu plant bychain hefyd, fel y cyffyrddai â hwynt; a chan weled o’i ddisgyblion, dwrdiasant hwynt;</verse>
			<verse number="16">ond yr Iesu a’u galwodd Atto, gan ddywedyd, Gadewch i’r plant bychain ddyfod Attaf, canys i’r cyfryw rai y perthyn teyrnas Dduw.</verse>
			<verse number="17">Yn wir meddaf i chwi, Pwy bynnag na dderbynio deyrnas Dduw fel plentyn, nid a efe er dim i mewn iddi.</verse>
			<verse number="18">A gofynodd rhyw un Iddo, llywodraethwr, gan ddywedyd, Athraw da, wedi gwneuthur pa beth, y byddaf a bywyd tragywyddol yn etifeddiaeth i mi?</verse>
			<verse number="19">Ac wrtho, y dywedodd yr Iesu, Paham y’m gelwi Fi yn dda? Nid oes neb yn dda oddieithr un, sef Duw.</verse>
			<verse number="20">Y gorchymynion a wyddost, “Na odineba, Na ladd, Na ladratta, Na ddwg au-dystiolaeth, Anrhydedda dy dad a’th fam.”</verse>
			<verse number="21">Ac efe a ddywedodd, Y pethau hyn oll a gedwais o’m hieuengctid.</verse>
			<verse number="22">Ac wedi clywed hyny, yr Iesu a ddywedodd wrtho, Etto un peth sydd i ti yn ddiffygiol: yr oll, cymmaint ag a feddi, gwerth a rhanna ef i dlodion, a byddi a chenyt drysor yn y nef; a thyred, canlyn Fi.</verse>
			<verse number="23">Ac efe, wedi clywed y pethau hyn, yn dra-athrist yr aeth, canys yr oedd yn oludog iawn.</verse>
			<verse number="24">A chan ei weled ef, yr Iesu a ddywedodd, Mor anhawdd y bydd i’r rhai sydd a golud ganddynt,</verse>
			<verse number="25">fyned i mewn i deyrnas Dduw: canys haws yw myned o gamel i mewn trwy grau nodwydd ddur, na myned o oludog i mewn i deyrnas Dduw.</verse>
			<verse number="26">A dywedodd y rhai a glywsant, A phwy all fod yn gadwedig?</verse>
			<verse number="27">Ac Efe a ddywedodd, Y pethau ammhosibl gyda dynion, posibl ydynt gyda Duw.</verse>
			<verse number="28">A dywedodd Petr, Wele, nyni wedi gadael ein heiddo, a’th ganlynasom.</verse>
			<verse number="29">Ac Efe a ddywedodd wrthynt, Yn wir y dywedaf wrthych, Nid oes neb a adawodd dŷ, neu wraig, neu frodyr, neu rieni, neu blant, o achos teyrnas Dduw,</verse>
			<verse number="30">yr hwn ni dderbyn lawer cymmaint yn y pryd hwn, ac yn y byd a ddaw fywyd tragywyddol.</verse>
			<verse number="31">Ac wedi cymmeryd y deuddeg Atto, dywedodd wrthynt, Wele, myned i fynu i Ierwshalem yr ydym, a chwblheir yr holl bethau a ysgrifenwyd trwy’r prophwydi, i Fab y Dyn,</verse>
			<verse number="32">canys traddodir Ef i’r cenhedloedd, a gwatworir Ef,</verse>
			<verse number="33">a sareir Ef, a phoerir Arno; ac ar ol Ei fflan-gellu y lladdant Ef, ac y trydydd dydd yr adgyfyd Efe.</verse>
			<verse number="34">A hwy ni ddeallent ddim o’r pethau hyn, ac yr oedd yr ymadrodd hwn yn guddiedig oddi wrthynt, ac ni chanfyddent y pethau a ddywedwyd.</verse>
			<verse number="35">A bu, wrth nesau o Hono at Iericho, rhyw ddyn dall a eisteddai yn ymyl y ffordd yn cardotta:</verse>
			<verse number="36">ac wedi clywed tyrfa yn myned heibio, gofynodd pa beth oedd hyn.</verse>
			<verse number="37">A mynegasant iddo, Iesu y Natsaread sy’n myned heibio.</verse>
			<verse number="38">A llefodd efe, gan ddywedyd, Iesu, Fab Dafydd, trugarha wrthyf.</verse>
			<verse number="39">Ac y rhai yn myned o’r blaen a’i dwrdiasant i dewi; ond efe, llawer mwy y gwaeddodd, Mab Dafydd, trugarha wrthyf.</verse>
			<verse number="40">A chan sefyll, yr Iesu a orchymynodd ei ddwyn ef Atto; ac wedi nesau o hono, gofynodd, Pa beth yr ewyllysi ei wneuthur Genyf i ti?</verse>
			<verse number="41">Ac efe a ddywedodd, Arglwydd, ail-weled o honof.</verse>
			<verse number="42">A dywedodd yr Iesu wrtho, Ail-wêl, dy ffydd a’th iachaodd.</verse>
			<verse number="43">Ac allan o law yr ail-welodd efe, a chanlynodd Ef dan ogoneddu Duw: a’r holl bobl, gan weled, a roisant fawl i Dduw.</verse>
		</chapter>
		<chapter number="19">
			<verse number="1">Ac ar ol myned i mewn, yr aeth Efe trwy Iericho.</verse>
			<verse number="2">Ac wele, gŵr yr hwn wrth ei enw a enwid Zaccëus, ac efe oedd ben treth-gymmerwr, ac efe yn oludog;</verse>
			<verse number="3">a cheisiai weled yr Iesu, pwy ydoedd; ac ni allai o’r dyrfa, canys o ran maint, bychan oedd efe.</verse>
			<verse number="4">Ac wedi rhedeg rhagddo i’r blaen, dringodd i sycamorwydden fel y gwelai Ef, canys y ffordd honno yr oedd Efe ar fyned heibio.</verse>
			<verse number="5">A phan ddaeth i’r lle, wedi edrych i fynu, yr Iesu a ddywedodd wrtho, Zaccëus, brysia i ddisgyn, canys heddyw yn dy dŷ di y mae rhaid i Mi aros.</verse>
			<verse number="6">Ac ar frys y disgynodd, a derbyniodd Ef yn llawen.</verse>
			<verse number="7">A chan weled, yr oll o honynt a rwgnachasant, gan ddywedyd, At bechadur o ddyn yr aeth i mewn i lettya.</verse>
			<verse number="8">A chan sefyll, Zaccëus a ddywedodd wrth yr Arglwydd, Wele, hanner fy meddiannau, Arglwydd, yr wyf yn ei roddi i’r tlodion; ac os gan neb y cefais ddim ar gam, ei roddi yn ol yr wyf ar ei bedwerydd.</verse>
			<verse number="9">A dywedodd yr Iesu wrtho, Heddyw, iachawdwriaeth a ddaeth i’r tŷ hwn, gan ei fod ef hefyd yn fab i Abraham,</verse>
			<verse number="10">canys daeth Mab y Dyn i geisio ac i gadw yr hyn a gollwyd.</verse>
			<verse number="11">A phan glywent hwy y pethau hyn, chwanegodd ddywedyd dammeg, gan mai agos yr oedd Efe i Ierwshalem, a thybied o honynt mai allan o law yr oedd teyrnas Dduw ar fedr ymddangos.</verse>
			<verse number="12">Dywedodd, gan hyny, Rhyw ŵr boneddig a aeth i wlad bell i dderbyn iddo ei hun deyrnas, ac i ddychwelyd.</verse>
			<verse number="13">Ac wedi galw ei ddeg gwas, rhoddes iddynt ddeg maneh, a dywedodd wrthynt, Marchnattewch hyd oni ddelwyf.</verse>
			<verse number="14">Ond ei ddinaswyr a’i casaent ef, a danfonasant gennadwri ar ei ol, gan ddywedyd, Nid ewyllysiwn i hwn deyrnasu arnom.</verse>
			<verse number="15">A bu, ar ol dychwelyd o hono, wedi derbyn y frenhiniaeth, y dywedodd hefyd am alw atto y geision hyny i’r rhai y rhoddasai yr arian, fel y gwybyddai pa faint a elwasant wrth farchnatta.</verse>
			<verse number="16">A daeth y cyntaf gan ddywedyd, Arglwydd, dy faneh a ynnillodd atti ddeg maneh.</verse>
			<verse number="17">A dywedodd efe wrtho, Da, was da: gan mai mewn peth bychan iawn ffyddlawn fuost, bydd ag awdurdod genyt ar ddeg dinas.</verse>
			<verse number="18">A daeth yr ail, gan ddywedyd, Dy faneh, arglwydd, a wnaeth bum maneh.</verse>
			<verse number="19">A dywedodd efe wrth hwnw hefyd, Da, was da; a thydi, bydd ar bum dinas.</verse>
			<verse number="20">Ac y llall a ddaeth, gan ddywedyd, Arglwydd, wele dy faneh, yr hon oedd genyf wedi ei dodi heibio mewn napcyn;</verse>
			<verse number="21">canys ofnais di gan mai gŵr tost wyt: cymmeryd i fynu yr wyt yr hyn na roddaist i lawr, ac yn medi yr hyn na heuaist.</verse>
			<verse number="22">Dywedodd efe wrtho, O’th enau y’th farnaf, was drwg. Gwyddit fy mod i yn ddyn tost, yn cymmeryd i fynu yr hyn na roddais i lawr,</verse>
			<verse number="23">ac yn medi yr hyn na heuais; a phaham na roddaist fy arian at fwrdd yr arianwyr, ac myfi, wedi dyfod, gyda llog y’i cawswn?</verse>
			<verse number="24">Ac wrth y rhai yn sefyll ger llaw y dywedodd, Cymmerwch oddi arno y faneh, a rhoddwch i’r hwn sydd a deg maneh ganddo.</verse>
			<verse number="25">A dywedasant wrtho, Arglwydd, y mae ganddo ddeg maneh.</verse>
			<verse number="26">Dywedaf wrthych I bob un y sydd a chanddo, y rhoddir; ac oddi ar yr hwn nad oes ganddo, hyd yn oed yr hyn y sydd ganddo a gymmerir oddi arno.</verse>
			<verse number="27">Eithr fy ngelynion hyny, y rhai nid ewyllysiasant i mi deyrnasu arnynt, deuwch â hwynt yma, a lleddwch ger fy mron.</verse>
			<verse number="28">Ac wedi dweud y pethau hyn, teithiodd o’r blaen, gan fyned i fynu i Ierwshalem.</verse>
			<verse number="29">A bu pan nesaodd at Bethphage a Bethania, at y mynydd a elwir Mynydd yr Olewydd, danfonodd ddau o’i ddisgyblion,</verse>
			<verse number="30">gan ddywedyd, Ewch i’r pentref sydd ar eich cyfer, yn yr hwn, wrth fyned i mewn, y cewch ebol yn rhwym, ar yr hwn ni fu i neb o ddynion erioed eistedd: wedi ei ollwng, deuwch ag ef yma.</verse>
			<verse number="31">Ac os bydd i neb ofyn i chwi, Paham y gollyngwch ef? fel hyn y dywedwch, Yr Arglwydd sydd a rhaid wrtho.</verse>
			<verse number="32">Ac wedi myned ymaith, y rhai a ddanfonwyd a gawsant fel y dywedodd Efe wrthynt.</verse>
			<verse number="33">Ac wrth ollwng o honynt yr ebol, dywedodd ei berchennogion wrthynt, Paham y gollyngwch yr ebol?</verse>
			<verse number="34">A hwy a ddywedasant, Yr Arglwydd sydd a rhaid wrtho ef;</verse>
			<verse number="35">a daethant ag ef at yr Iesu; ac wedi bwrw eu cochlau eu hunain ar yr ebol, dodasant yr Iesu arno.</verse>
			<verse number="36">Ac wrth fyned o Hono rhagddo, tanasant eu cochlau ar y ffordd.</verse>
			<verse number="37">Ac wrth nesau o Hono yn awr, wrth ddisgynfa mynydd yr Olewydd, dechreuodd holl luaws y disgyblion, dan lawenychu, glodfori Duw â llef uchel am yr holl wyrthiau a welsent,</verse>
			<verse number="38">gan ddywedyd, Bendigedig yw’r Brenhin sy’n dyfod yn enw’r Arglwydd, Tangnefedd yn y nef, a gogoniant yn y goruchafion.</verse>
			<verse number="39">A rhai o’r Pharisheaid o’r dyrfa a ddywedasant Wrtho, Athraw, dwrdia Dy ddisgyblion.</verse>
			<verse number="40">A chan atteb, dywedodd, Dywedaf wrthych, Os y rhai hyn a dawant, y cerrig a waeddant.</verse>
			<verse number="41">A phan nesaodd, gan weled y ddinas, gwylodd drosti,</verse>
			<verse number="42">gan ddywedyd, Pe gwybuasit yn y dydd hwn, ïe, tydi, y pethau i’ th heddwch! Ond yn awr, cuddiwyd hwynt oddiwrth dy lygaid.</verse>
			<verse number="43">Canys daw’ r dyddiau arnat, ac y bwrw dy elynion glawdd o’th amgylch, Ac amgylchynant di, a gwarchaeant di o bob parth,</verse>
			<verse number="44">A drylliant ti a’th blant o’th fewn, Ac ni adawant faen ar faen ynot, Gan nad adnabuost amser dy ymweliad.</verse>
			<verse number="45">Ac wedi myned i mewn i’r deml, dechreuodd fwrw allan y rhai yn gwerthu,</verse>
			<verse number="46">gan ddywedyd wrthynt, Ysgrifenwyd, “A bydd Fy nhŷ yn dŷ gweddi;” a chwychwi a’i gwnaethoch yn ogof lladron.</verse>
			<verse number="47">Ac yr oedd Efe yn dysgu beunydd yn y deml. A’r archoffeiriaid a’r ysgrifenyddion a geisient Ei ladd Ef,</verse>
			<verse number="48">ac felly hefyd pennaethiaid y bobl: ond ni chaent pa beth a wnaent, canys y bobl oll oedd ynglyn Wrtho, dan wrandaw.</verse>
		</chapter>
		<chapter number="20">
			<verse number="1">A bu ar un o’r dyddiau hyn, ac Efe yn dysgu’r bobl yn y deml, ac yn efengylu, daeth Arno yr archoffeiriaid a’r ysgrifenyddion ynghyda’r henuriaid,</verse>
			<verse number="2">a llefarasant, gan ddywedyd Wrtho, Dywaid wrthym trwy ba awdurdod yr wyt yn gwneuthur y pethau hyn; neu pwy yw’r hwn a roddodd i Ti yr awdurdod hon?</verse>
			<verse number="3">A chan atteb, dywedodd wrthynt, Gofyn i chwithau air a wnaf Finnau hefyd,</verse>
			<verse number="4">a dywedwch Wrthyf, Bedydd Ioan, ai o’r nef yr ydoedd, neu o ddynion?</verse>
			<verse number="5">A hwy a ymresymmasant â’u gilydd gan ddywedyd, Os dywedwn, “O’r nef,” dywaid Efe, Paham na chredasoch ef;</verse>
			<verse number="6">ond os dywedwn “O ddynion,” y bobl oll a’n llabyddiant, canys perswadiwyd hwynt yr oedd Ioan yn brophwyd.</verse>
			<verse number="7">Ac attebasant, Na wyddent o ba le.</verse>
			<verse number="8">A’r Iesu a ddywedodd wrthynt, Nid wyf Finnau chwaith yn dywedyd wrthych, “trwy ba awdurdod yr wyf yn gwneuthur y pethau hyn.”</verse>
			<verse number="9">A dechreuodd ddywedyd wrth y bobl y ddammeg hon, Dyn a blannodd winllan, a gosododd hi i lafurwyr, a bu mewn gwlad ddieithr am amser maith.</verse>
			<verse number="10">Ac yn yr amser, danfonodd at y llafurwyr was fel y rhoddent iddo o ffrwyth y winllan; a’r llafurwyr wedi ei guro, a’i danfonasant ef ymaith yn wag- law.</verse>
			<verse number="11">A chwanegodd anfon gwas arall; a hwy, wedi curo hwn hefyd ac ei ammharchu, a’i danfonasant ymaith yn wag- law.</verse>
			<verse number="12">A chwanegodd anfon y trydydd; a hwy wedi ei glwyfo ef, a fwriasant hwn hefyd allan.</verse>
			<verse number="13">A dywedodd arglwydd y winllan, Pa beth a wnaf? Danfonaf fy mab anwyl; hwyrach mai hwn a barchant.</verse>
			<verse number="14">A phan welsant ef, y llafurwyr a ymresymmasant â’u gilydd, gan ddywedyd, Hwn yw’r etifedd; lladdwn ef, fel y caffom ni yr etifeddiaeth.</verse>
			<verse number="15">Ac wedi ei fwrw ef allan o’r winllan, lladdasant ef. Pa beth, gan hyny, a wna arglwydd y winllan iddynt?</verse>
			<verse number="16">Daw a difetha y llafurwyr hyn, a rhydd y winllan i eraill. Ac wedi clywed o honynt, dywedasant, Na fydded.</verse>
			<verse number="17">Ac Efe, gan edrych arnynt, a ddywedodd, Pa beth, gan hyny, yw hyn a ysgrifenwyd, “Y maen a wrthododd yr adeiladwyr, Hwn a aeth yn ben i’r gongl.”</verse>
			<verse number="18">Pob un a syrthio ar y maen hwnw a ddryllir yn ddarnau; ac ar bwy bynnag y syrthio, chwal ef. A cheisiodd yr ysgrifenyddion a’r archoffeiriaid roddi eu dwylaw Arno yn yr un awr;</verse>
			<verse number="19">ac ofnasant y bobl; canys gwyddent mai yn eu herbyn hwy y dywedodd y ddammeg hon:</verse>
			<verse number="20">ac wedi gwylied, danfonasant gynllwynwyr yn cymmeryd arnynt eu bod yn gyfiawnion, fel y cymmerent afael yn Ei ymadrodd, i’w draddodi Ef i lywodraeth ac awdurdod y rhaglaw;</verse>
			<verse number="21">a gofynasant Iddo, gan ddywedyd, Athraw, gwyddom mai uniawn y dywedi ac y dysgi, ac na dderbyni wyneb, eithr mewn gwirionedd y dysgi ffordd Duw.</verse>
			<verse number="22">Ai cyfreithlawn rhoddi o honom deyrnged i Cesar, ai nad yw?</verse>
			<verse number="23">A chan ddeall eu cyfrwysdra hwy, dywedodd wrthynt, Dangoswch i Mi ddenar.</verse>
			<verse number="24">Delw ac argraph pwy sydd ganddi? A hwy a ddywedasant, Yr eiddo Cesar.</verse>
			<verse number="25">Ac Efe a ddywedodd wrthynt, Gan hyny, telwch bethau Cesar i Cesar, a phethau Duw i Dduw.</verse>
			<verse number="26">Ac ni allasant gael gafael yn Ei ymadrodd, ger bron y bobl; a chan ryfeddu wrth Ei atteb tawsant.</verse>
			<verse number="27">Ac wedi dyfod Atto, rhai o’r Tsadwceaid, y rhai a ddywedant nad oes adgyfodiad,</verse>
			<verse number="28">a ofynasant Iddo, gan ddywedyd, Athraw, Mosheh a ysgrifenodd i ni, Os bydd brawd rhyw un wedi marw, a chanddo wraig, ac yntau yn ddiblant, ar gymmeryd o’i frawd ef y wraig, a chodi had i’w frawd.</verse>
			<verse number="29">Saith brawd, ynte, oedd; ac y cyntaf, wedi cymmeryd gwraig,</verse>
			<verse number="30">a fu farw yn ddiblant, ac yr ail, a’r trydydd a’i cymmerodd hi;</verse>
			<verse number="31">ac yr un ffunud y saith ni adawsant blant, ac a fuant feirw.</verse>
			<verse number="32">Ac ar ol hyny y bu farw y wraig hefyd.</verse>
			<verse number="33">Yn yr adgyfodiad, gan hyny, i ba un o honynt y bydd hi yn wraig, canys y saith a’i cawsant hi yn wraig?</verse>
			<verse number="34">Ac wrthynt y dywedodd yr Iesu, Meibion y byd hwn a briodant ac a roddir i’w priodi;</verse>
			<verse number="35">ond y rhai a gyfrifir yn deilwng i gael y byd hwnw a’r adgyfodiad o feirw, nid ydynt nac yn priodi nac eu rhoddi i’w priodi;</verse>
			<verse number="36">canys hyd yn oed marw mwy nis gallant, canys cyd-stad â’r angylion ydynt, a meibion Duw ydynt, gan fod yn feibion yr adgyfodiad.</verse>
			<verse number="37">Ond y cyfodir y meirw, Mosheh hefyd a hyspysodd yn “Y Berth,” pan eilw Iehofah “Duw Abraham, a Duw Itsaac, a Duw Iacob;”</verse>
			<verse number="38">a Duw, nid Duw meirwon yw, eithr y rhai byw, canys pawb o honom, Ynddo Ef yr ydym yn byw.</verse>
			<verse number="39">A chan atteb, rhai o’r ysgrifenyddion a ddywedasant, Athraw, da y dywedaist;</verse>
			<verse number="40">canys ni feiddient mwy ofyn dim Iddo.</verse>
			<verse number="41">A dywedodd wrthynt, Pa fodd y dywedant fod y Crist yn Fab Dafydd?</verse>
			<verse number="42">canys Dafydd ei hun a ddywaid yn Llyfr y Psalmau, “Dywedodd Iehofah wrth fy Arglwydd, Eistedd ar Fy neheulaw,</verse>
			<verse number="43">Hyd oni osodwyf dy elynion yn droed-faingc i’th draed,”</verse>
			<verse number="44">Dafydd, gan hyny, “Arglwydd” a eilw efe Ef, a pha fodd mai mab iddo yw?</verse>
			<verse number="45">Ac wrth glywed o’r holl bobl, dywedodd wrth Ei ddisgyblion,</verse>
			<verse number="46">Cymmerwch ofal rhag yr ysgrifenyddion, y rhai a ewyllysiant rodio mewn gwisgoedd llaesion, ac a garant gyfarchiadau yn y marchnadoedd, a’r prif-gadeiriau yn y sunagogau,</verse>
			<verse number="47">a’r prif led-orweddleoedd yn y swpperau, y rhai a lwyr-fwyttant dai y gwragedd gweddwon, ac er rhith y hir-weddïant. Y rhai hyn a dderbyniant gondemniad gorlawnach.</verse>
		</chapter>
		<chapter number="21">
			<verse number="1">A chan edrych i fynu, gwelai y rhai yn bwrw eu rhoddion i’r drysorfa, a hwy yn oludog;</verse>
			<verse number="2">a gwelodd ryw wraig weddw dlawd yn bwrw yno ddwy hatling;</verse>
			<verse number="3">a dywedodd, Yn wir y dywedaf wrthych, Y weddw dlawd hon, mwy na’r oll a fwriodd hi;</verse>
			<verse number="4">canys yr holl rai hyn, o’r hyn oedd dros ben ganddynt y bwriasant at y rhoddion, ond hyhi, o’i phrinder, yr holl fywyd a oedd ganddi a fwriodd hi.</verse>
			<verse number="5">A rhai yn dywedyd am y deml, mai â meini teg ac offrymmau yr addurnwyd,</verse>
			<verse number="6">dywedodd, Y pethau hyn, y rhai yr edrychwch arnynt, daw dyddiau yn y rhai ni adewir maen ar faen yma, yr hwn ni ddattodir.</verse>
			<verse number="7">A gofynasant Iddo, gan ddywedyd, Athraw, pa bryd, ynte, y bydd y pethau hyn? a pha beth yw’r arwydd pan fo’r pethau hyn ar ddigwydd?</verse>
			<verse number="8">Ac Efe a ddywedodd, Edrychwch na’ch arweinier ar gyfeiliorn; canys llawer a ddeuant yn Fy enw, gan ddywedyd, Myfi wyf y Crist, ac, Yr amser a nesaodd.</verse>
			<verse number="9">Nac ewch ar eu hol. A phan glywoch am ryfeloedd a therfysgoedd, na chymmerwch fraw, canys rhaid sydd i’r pethau hyn ddigwydd yn gyntaf; eithr nid yn uniawn y mae’r diwedd.</verse>
			<verse number="10">Yna y dywedodd wrthynt, Cyfyd cenedl yn erbyn cenedl, a theyrnas yn erbyn teyrnas;</verse>
			<verse number="11">a daeargrynfaau mawrion, ac mewn rhai lleoedd newyn a heintiau a fyddant, a phethau ofnadwy ac arwyddion mawrion o’r nef a fyddant.</verse>
			<verse number="12">A chyn yr holl bethau hyn rhoddant eu dwylaw arnoch, ac y’ ch erlidiant, gan eich traddodi i’r sunagogau ac i garcharau, gan eich dwyn ger bron brenhinoedd a rhaglawiaid o achos Fy enw.</verse>
			<verse number="13">Digwydd i chwi yn dystiolaeth.</verse>
			<verse number="14">Gosodwch, gan hyny, yn eich calonnau, i beidio â rhag-fyfyrio am eich amddiffyn eich hunain;</verse>
			<verse number="15">canys Myfi a roddaf i chwi enau a doethineb yr hon ni ellir ei gwrth-sefyll na’i gwrth-ddywedyd gan eich holl wrthwynebwyr.</verse>
			<verse number="16">A thraddodir chwi hyd yn oed gan rieni a brodyr a cheraint a chyfeillion; a marwolaeth a barant i rai o honoch.</verse>
			<verse number="17">A byddwch yn gas gan bawb o achos Fy enw:</verse>
			<verse number="18">ac am flewyn o’ch pen ni dderfydd ddim.</verse>
			<verse number="19">Trwy eich amynedd yr ennillwch eich eneidiau.</verse>
			<verse number="20">Ond pan weloch amgylchu Ierwshalem gan luoedd, yna gwybyddwch y nesaodd ei hanghyfanedd-dra;</verse>
			<verse number="21">yna bydded i’r rhai yn Iwdea ffoi i’r mynyddoedd, ac i’r rhai yn ei chanol fyned allan; a’r rhai yn y maesydd, nac elont i mewn iddi,</verse>
			<verse number="22">canys dyddiau ymweliad yw y rhai hyn, fel y cyflawner yr holl bethau a ysgrifenwyd.</verse>
			<verse number="23">Gwae y beichiogion a’r rhai yn rhoi bronnau yn y dyddiau hyny, canys bydd angen mawr yn y tir, a digofaint ar y bobl hyn;</verse>
			<verse number="24">a syrthiant trwy fin cleddyf, a chaeth-gludir hwynt at yr holl genhedloedd, ac Ierwshalem fydd yn cael ei sathru gan genhedloedd, hyd oni chyflawner amseroedd y cenhedloedd.</verse>
			<verse number="25">A bydd arwyddion yn yr haul a’r lleuad a’r ser, ac ar y ddaear ing cenhedloedd mewn dyryswch gan ruad y môr a’r môr-gesyg,</verse>
			<verse number="26">gyda llewygu o ddynion gan ofn a disgwyl am y pethau sy’n dyfod ar y byd, canys galluoedd y nefoedd a ysgydwir;</verse>
			<verse number="27">ac yna y gwelant Fab y Dyn yn dyfod mewn cwmmwl gyda gallu a gogoniant mawr.</verse>
			<verse number="28">A phan ddechreuo’r pethau hyn ddigwydd, ymsythwch, a chodwch eich pennau, canys nesau y mae eich prynedigaeth.</verse>
			<verse number="29">A dywedodd ddammeg wrthynt, Gwelwch y ffigysbren a’r holl brennau: pan flaguront yn awr,</verse>
			<verse number="30">gan weled o honoch eich hunain y gwyddoch mai agos yn awr yw’r haf.</verse>
			<verse number="31">Felly chwithau hefyd, pan weloch y pethau hyn yn digwydd, gwybyddwch mai agos yw teyrnas Dduw.</verse>
			<verse number="32">Yn wir y dywedaf wrthych nad aiff y genhedlaeth hon ddim heibio, hyd oni fydd i’r cwbl ddigwydd.</verse>
			<verse number="33">Y nef a’r ddaear a ant heibio, ond y geiriau mau Fi, nid ant ddim heibio.</verse>
			<verse number="34">Ond cymmerwch ofal rhag ysgatfydd y trymhaer eich calonnau chwi gan lythineb a meddwdod a gofalon y bywyd hwn, ac yn ddisymmwth ddyfod arnoch o’r dydd hwnw fel magl,</verse>
			<verse number="35">canys daw ar bawb sy’n trigo ar wyneb yr holl ddaear.</verse>
			<verse number="36">A gwyliwch bob amser, gan ddeisyfu y byddoch abl i ddiangc rhag y pethau hyn oll y sydd ar ddigwydd, ac i sefyll ger bron Mab y Dyn.</verse>
			<verse number="37">Ac yr oedd Efe, y dyddiau, yn y deml, yn dysgu; a’r nosau, gan fyned allan y llettyai ar y mynydd a elwir Mynydd yr Olewydd.</verse>
			<verse number="38">A’r holl bobl a fore-gyrchent Atto yn y deml, i’w glywed Ef.</verse>
		</chapter>
		<chapter number="22">
			<verse number="1">A nesaodd gwyl y bara croew, yr hon a elwir y Pasg,</verse>
			<verse number="2">a cheisiai yr archoffeiriaid a’r ysgrifenyddion pa fodd y difethent Ef, canys ofnent y bobl.</verse>
			<verse number="3">Ac aeth Satan i mewn i Iwdas yr hwn a elwir Ishcariot, ac ef o rifedi’r deuddeg.</verse>
			<verse number="4">Ac wedi myned ymaith, ymddiddanodd â’r archoffeiriaid a’r capteniaid pa fodd y traddodai Ef iddynt.</verse>
			<verse number="5">A llawen oedd ganddynt, a chyttunasant ar roddi iddo arian;</verse>
			<verse number="6">a chydsyniodd efe, a cheisiai gyfleusdra i’w draddodi Ef iddynt yn absen y dyrfa.</verse>
			<verse number="7">A daeth dydd y bara croyw, ar yr hwn yr oedd rhaid lladd y Pasg;</verse>
			<verse number="8">a danfonodd Efe Petr ac Ioan, gan ddywedyd, Ewch a pharotowch i ni y Pasg fel y bwyttaom.</verse>
			<verse number="9">A hwy a ddywedasant Wrtho, Pa le yr ewyllysi barottoi o honom?</verse>
			<verse number="10">Ac Efe a ddywedodd wrthynt, Wele, wedi myned o honoch i mewn i’r ddinas, cyferfydd â chwi ddyn yn dwyn ysten o ddwfr; canlynwch ef i’r tŷ i’r hwn yr aiff i mewn;</verse>
			<verse number="11">a dywedwch wrth ŵr y tŷ, Dywedyd wrthyt y mae’r Athraw, Pa le y mae’r westfa, lle y bwyttawyf y Pasg ynghyda’m disgyblion?</verse>
			<verse number="12">ac efe a ddengys i chwi oruwch-ystafell fawr wedi ei thanu; yno parottowch.</verse>
			<verse number="13">Ac wedi myned ymaith cawsant fel y dywedasai wrthynt, a pharottoisant y Pasg.</verse>
			<verse number="14">A phan ddaeth yr awr, lled-orweddodd, ac yr apostolion gydag Ef.</verse>
			<verse number="15">A dywedodd wrthynt, Mawr-chwennychais fwytta’r Pasg hwn gyda chwi cyn i Mi ddioddef,</verse>
			<verse number="16">canys dywedaf wrthych na fwyttaf mo hono, hyd oni chyflawner yn nheyrnas Dduw.</verse>
			<verse number="17">Ac wedi cymmeryd y cwppan, a rhoddi diolch, dywedodd, Cymmerwch hwn, a rhennwch yn eich plith,</verse>
			<verse number="18">canys dywedaf wrthych nad yfaf o hyn allan o ffrwyth y winwydden nes i deyrnas Dduw ddyfod.</verse>
			<verse number="19">Ac wedi cymmeryd bara a rhoddi diolch, torrodd a rhoddes iddynt, gan ddywedyd, Hwn yw Fy nghorph yr hwn sydd eroch chwi yn cael ei roddi; Hyn gwnewch er cof am Danaf;</verse>
			<verse number="20">ac y cwppan yr un ffunud, ar ol swpperu, gan ddywedyd, Y cwppan hwn yw’r cyfammod newydd yn Fy ngwaed, yr hwn sydd eroch chwi yn cael ei dywallt allan.</verse>
			<verse number="21">Eithr wele, llaw yr hwn sydd yn Fy nhraddodi, gyda Mi y mae ar y bwrdd;</verse>
			<verse number="22">canys Mab y Dyn yn wir, yn ol yr hyn a benderfynwyd y mae yn myned; eithr gwae’r dyn hwnw trwy’r hwn y mae Efe yn cael Ei draddodi.</verse>
			<verse number="23">A hwy a ddechreuasant ymholi â’u gilydd, Pwy ysgatfydd o honynt oedd yr hwn ar fedr gwneud hyn.</verse>
			<verse number="24">A bu ymryson yn eu plith, Pwy o honynt a dybygid ei fod yn fwyaf.</verse>
			<verse number="25">Ac Efe a ddywedodd wrthynt, Brenhinoedd y cenhedloedd a arglwyddiaethant arnynt; a’r rhai sydd mewn awdurdod arnynt, cymmwynaswyr y’u gelwir.</verse>
			<verse number="26">Ond chwychwi, nid felly y byddwch; eithr y mwyaf yn eich plith, bydded fel yr ieuangaf; a’r pennaf, fel yr hwn sy’n gweini.</verse>
			<verse number="27">Canys pa un fwyaf, ai’r hwn sy’n lled-orwedd wrth y bwrdd, neu’r hwn sy’n gweini? Onid yr hwn yn ei led-orwedd? Ond Myfi, yn eich mysg yr wyf fel yr hwn sy’n gweini.</verse>
			<verse number="28">A chwychwi yw y rhai a arhoswch gyda Mi yn Fy mhrofedigaethau;</verse>
			<verse number="29">ac Myfi wyf yn pennodi i chwi, fel y pennododd Fy Nhad i Mi,</verse>
			<verse number="30">deyrnas, fel y bwyttaoch ac yr yfoch wrth Fy mwrdd yn Fy nheyrnas; ac eisteddwch ar orsedd-feinciau yn barnu deuddeg llwyth Israel.</verse>
			<verse number="31">Shimon, Shimon, wele, Satan a’ch gofynodd, er mwyn eich nithio fel gwenith;</verse>
			<verse number="32">ond Myfi a ddeisyfiais drosot na ddiffygiai dy ffydd; a thydi, wedi dy droi ysgatfydd, cadarnha dy frodyr.</verse>
			<verse number="33">Ac efe a ddywedodd Wrtho, Arglwydd, ynghyda Thi, parod wyf i fyned i garchar, ac i angau hefyd.</verse>
			<verse number="34">Ac Efe a ddywedodd, Dywedaf wrthyt, Petr, ni chân heddyw geiliog nes tair gwaith wadu o honot nad adweini Fi.</verse>
			<verse number="35">A dywedodd wrthynt, Pan ddanfonais chwi heb bwrs a chod ac esgidiau, a oedd rhyw beth yn ol i chwi? A hwy a ddywedasant, Nac oedd ddim.</verse>
			<verse number="36">Ac Efe a ddywedodd wrthynt, Eithr yn awr, yr hwn sydd a chanddo bwrs, cymmered; yr un ffunud hefyd, god; a’r hwn nad oes ganddo, gwerthed ei gochl, a phryned gleddyf;</verse>
			<verse number="37">canys dywedaf wrthych, Y peth hwn a ysgrifenwyd, y mae rhaid ei gyflawni Ynof, sef, “A chyda throseddwyr y cyfrifwyd,” canys yr hyn a ’sgrifenwyd am Danaf sydd ag iddo ddiben.</verse>
			<verse number="38">A hwy a ddywedasant, Arglwydd, wele ddau gleddyf yma; ac efe a ddywedodd wrthynt, Digon yw.</verse>
			<verse number="39">Ac wedi myned allan, yr aeth, yn ol Ei arfer, i fynydd yr Olewydd; ac yn Ei ganlyn Ef yr oedd y disgyblion.</verse>
			<verse number="40">A phan yr oedd yn y fan, dywedodd wrthynt, Gweddïwch nad eloch i brofedigaeth.</verse>
			<verse number="41">Ac Efe a dynwyd oddiwrthynt tuag ergyd carreg, ac wedi dodi Ei liniau ar lawr,</verse>
			<verse number="42">gweddïodd, gan ddywedyd, O Dad, os mynni, dwg heibio y cwppan hwn oddi Wrthyf; er hyny, nid Fy ewyllys I, eithr yr eiddot Ti, a wneler.</verse>
			<verse number="43">Ac ymddangosodd Iddo angel o’r nef, yn Ei nerthu Ef.</verse>
			<verse number="44">A chan fod mewn ing, yn ddyfalach y gweddïodd; ac aeth Ei chwys fel defnynau mawrion o waed, yn disgyn ar y ddaear.</verse>
			<verse number="45">Ac wedi codi o’i weddi, ac wedi myned at y disgyblion, cafodd hwynt yn cysgu gan dristwch,</verse>
			<verse number="46">a dywedodd wrthynt, Paham y cysgwch? Codwch a gweddïwch nad eloch i brofedigaeth. Ac Efe etto yn llefaru, wele dyrfa, ac yr hwn a elwir Iwdas,</verse>
			<verse number="47">un o’r deuddeg, a ddaeth Atto, a nesaodd at yr Iesu i’w gusanu Ef.</verse>
			<verse number="48">A’r Iesu a ddywedodd wrtho, Iwdas, ai â chusan Mab y Dyn a draddodi? A chan weled o’r rhai o’i amgylch yr hyn oedd ar ddigwydd,</verse>
			<verse number="49">dywedasant, Arglwydd, a darawn ni â chleddyf?</verse>
			<verse number="50">A tharawodd rhyw un o honynt was yr archoffeiriad, a thorrodd ymaith ei glust ddehau ef. A chan atteb, yr Iesu a ddywedodd,</verse>
			<verse number="51">Gadewch hyd yn hyn: ac wedi cyffwrdd â’r glust, iachaodd ef. A dywedodd yr Iesu wrth y rhai oedd yno yn Ei erbyn,</verse>
			<verse number="52">yn archoffeiriaid a chapteniaid y deml ac henuriaid, Fel yn erbyn lleidr y daethoch allan â chleddyfau a ffyn.</verse>
			<verse number="53">Pan beunydd yr oeddwn gyda chwi yn y deml, nid estynasoch eich dwylaw i’m herbyn: eithr hon yw eich awr chwi ac awdurdod y tywyllwch.</verse>
			<verse number="54">Ac wedi Ei ddal Ef, dygasant ac aethant ag Ef i dŷ yr archoffeiriad; a Petr a ganlynai o hirbell.</verse>
			<verse number="55">Ac wedi cynneu tân ynghanol y llys a chyd-eistedd o honynt, eisteddodd Petr yn eu canol.</verse>
			<verse number="56">A phan welodd rhyw langces ef yn eistedd wrth y tân, a dal sylw arno, dywedodd, A hwn hefyd, gydag Ef yr oedd.</verse>
			<verse number="57">Ac efe a wadodd, gan dywedyd, Nid adwaen i Ef, O wraig.</verse>
			<verse number="58">Ac ar ol ychydig, un arall, gan ei weled ef, a ddywedodd, A thydi, o honynt yr wyt.</verse>
			<verse number="59">A Petr a ddywedodd, O ddyn, nid wyf. Ac wedi yspaid o oddeutu awr, rhyw un arall a daerodd, gan ddywedyd, Mewn gwirionedd, hwn hefyd oedd gydag Ef, canys Galilead hefyd yw.</verse>
			<verse number="60">A dywedodd Petr, Y dyn, nis gwn pa beth a ddywedi. Ac allan o law, tra etto y llefarai efe, canodd ceiliog!</verse>
			<verse number="61">Ac wedi troi, yr Arglwydd a edrychodd ar Petr; a chofiodd Petr ymadrodd yr Iesu fel y dywedodd wrtho, “Cyn i geiliog ganu heddyw, gwedi Fi dair gwaith;”</verse>
			<verse number="62">ac wedi myned i’r tu allan, gwylodd yn chwerw.</verse>
			<verse number="63">A’r dynion oedd yn Ei ddal a’i gwatwarent, gan Ei darawo;</verse>
			<verse number="64">ac wedi rhoi gorchudd am Dano, gofynent Iddo, gan ddywedyd, Prophwyda: Pwy yw’r hwn a’th darawodd?</verse>
			<verse number="65">A phethau eraill lawer, dan gablu, a ddywedasant yn Ei erbyn.</verse>
			<verse number="66">A phan aeth hi yn ddydd, ymgynhullodd henaduriaeth y bobl, yn gystal archoffeiriaid ac ysgrifenyddion, a dygasant Ef ymaith at eu Cynghor,</verse>
			<verse number="67">gan ddywedyd, Os Tydi wyt y Crist, dywaid wrthym. A dywedodd wrthynt, Os wrthych y dywedaf,</verse>
			<verse number="68">ni chredwch ddim; ac os gofynaf, nid attebwch ddim.</verse>
			<verse number="69">Ond ar ol hyn bydd Mab y dyn yn eistedd ar ddeheulaw gallu Duw.</verse>
			<verse number="70">A dywedasant oll, Tydi, gan hyny, wyt Mab Duw? Ac Efe a ddywedodd wrthynt, Chwychwi a ddywedwch mai Myfi ydwyf.</verse>
			<verse number="71">A hwy a ddywedasant, Pa raid sydd genym mwyach wrth dystiolaeth, canys ni ein hunain a glywsom o’i enau Ef?</verse>
		</chapter>
		<chapter number="23">
			<verse number="1">Ac wedi cyfodi o’r holl haws o honynt, dygasant Ef at Pilat;</verse>
			<verse number="2">a dechreuasant Ei gyhuddo, gan ddywedyd, Hwn a gawsom yn gwyr-droi ein cenedl, ac yn rhwystro rhoi teyrnged i Cesar, ac yn dywedyd mai Efe Ei hun yw Crist Frenhin.</verse>
			<verse number="3">A Pilat a ofynodd Iddo, gan ddywedyd, Ai Tydi yw Brenhin yr Iwddewon? Ac Efe, gan atteb iddo, a ddywedodd, Ti a ddywedi.</verse>
			<verse number="4">A Pilat a ddywedodd wrth yr archoffeiriaid a’r torfeydd, Nid oes dim bai a gaf yn y dyn hwn.</verse>
			<verse number="5">A hwy oeddynt daerach, gan ddywedyd, Cyffroi’r bobl y mae, gan ddysgu trwy holl Iwdea, ac wedi dechreu o Galilea hyd yma.</verse>
			<verse number="6">A Pilat, wedi clywed hyn, a ofynodd a oedd y dyn yn Galilead.</verse>
			<verse number="7">A chan wybod mai o lywodraeth Herod yr ydoedd, danfonodd Ef at Herod, yr hwn oedd yntau hefyd yn Ierwshalem y dyddiau hyny.</verse>
			<verse number="8">A Herod, wedi gweled yr Iesu, a lawenychodd yn fawr, canys yr oedd er’s amser maith yn ewyllysio Ei weled Ef, o herwydd ei fod yn clywed am Dano; a gobeithiai hefyd weled rhyw arwydd yn cael ei wneuthur Ganddo;</verse>
			<verse number="9">a holodd Ef â geiriau lawer; ond Efe ni roes ddim atteb iddo.</verse>
			<verse number="10">A safodd yr archoffeiriaid a’r ysgrifenyddion, gan Ei gyhuddo yn haerllug.</verse>
			<verse number="11">A Herod wedi Ei ddiystyru Ef, ynghyda’i filwyr, ac wedi Ei watwar Ef, gan Ei wisgo â gwisg ddisglaer, a’i danfonodd yn Ei ol at Pilat.</verse>
			<verse number="12">Ac aeth Pilat a Herod yn gyfeillion â’u gilydd y dydd hwnw, canys cyn hyny yr oeddynt mewn gelyniaeth â’u gilydd.</verse>
			<verse number="13">A Pilat wedi galw ynghyd yr archoffeiriaid a’r llywiawdwyr a’r bobl,</verse>
			<verse number="14">a ddywedodd wrthynt, Dygasoch attaf y dyn hwn megis yn gwyrdroi y bobl; ac wele Myfi yn eich gwydd a holais Ef, ac ni chefais yn y dyn hwn ddim bai,</verse>
			<verse number="15">o ran y cyhuddiadau genych yn Ei erbyn: nac hyd yn oed Herod, canys danfonodd Ef yn Ei ol attom: ac wele, nid oes dim yn haeddu marwolaeth wedi ei wneuthur Ganddo.</verse>
			<verse number="16">Wedi ei geryddu, gan hyny, gollyngaf Ef yn rhydd.</verse>
			<verse number="18">A gwaeddasant, yr holl liaws, gan ddywedyd, Cymmer hwn ymaith, a gollwng yn rhydd i ni Barabbas;</verse>
			<verse number="19">yr hwn oedd, o achos rhyw derfysg a ddigwyddodd yn y ddinas, a llofruddiaeth, wedi ei daflu i garchar.</verse>
			<verse number="20">A thrachefn, Pilat a lefarodd wrthynt, gan ewyllysio gollwng yn rhydd yr Iesu:</verse>
			<verse number="21">a hwy a leisiasant gan ddywedyd, Croes-hoelia, croes-hoelia Ef.</verse>
			<verse number="22">Ac efe, y drydedd waith, a ddywedodd wrthynt, Canys pa ddrwg a wnaeth Hwn? Nid oes ddim bai marwolaeth a gefais Ynddo: wedi ei geryddu, gan hyny, gollyngaf Ef yn rhydd.</verse>
			<verse number="23">A hwy fuant daerion arno, gyda lleisiau uchel, yn gofyn Ei groes-hoelio Ef;</verse>
			<verse number="24">a gorfu eu lleisiau hwynt; a Pilat a farnodd wneuthur eu gofyniad;</verse>
			<verse number="25">a gollyngodd yn rhydd yr hwn o achos terfysg a llofruddiaeth a fwriasid yngharchar, yr hwn a ofynasant: a’r Iesu a draddododd efe i’w hewyllys hwynt.</verse>
			<verse number="26">Ac fel y dygent Ef ymaith, wedi cymmeryd gafael yn rhyw Shimon o Cyrene yn dyfod o’r wlad, dodasant arno ef y groes i’w dwyn ar ol yr Iesu.</verse>
			<verse number="27">Ac yn Ei ganlyn Ef yr oedd lliaws mawr o bobl, ac o wragedd a wylent ac a alarent o’i blegid Ef:</verse>
			<verse number="28">ac wedi troi attynt, yr Iesu a ddywedodd, Merched Ierwshalem, na wylwch o’m plegid I, Eithr o’ch plegid eich hunain gwylwch, ac o blegid eich plant;</verse>
			<verse number="29">Canys wele, dyfod y mae’r dyddiau yn y rhai y dywedant, Gwyn eu byd y gwragedd anffrwythlawn, A’r crothau nad eppiliasant, a’r bronnau na feithrinasant.</verse>
			<verse number="30">Yna y dechreuant ddweud wrth y mynyddoedd, Syrthiwch arnom, Ac wrth y bryniau, Gorchuddiwch ni:</verse>
			<verse number="31">Canys os yn y pren îr y pethau hyn a wnant, Yn y crin pa beth a ddigwydd?</verse>
			<verse number="32">A dygpwyd hefyd ddau eraill, drwg-weithredwyr, gydag Ef i’w rhoi i’w marwolaeth.</verse>
			<verse number="33">A phan ddaethant at y lle a elwir Y Benglog, yno y croes-hoeliasant Ef, a’r drwgweithredwyr, y naill ar y llaw ddehau, a’r llall ar yr aswy.</verse>
			<verse number="34">A’r Iesu a ddywedodd, O Dad, maddeu iddynt, canys ni wyddant pa beth y maent yn ei wneud. Ac wrth rannu o honynt Ei ddillad, bwriasant goelbren.</verse>
			<verse number="35">A safai’r bobl yn edrych; ond gwatwar yr oedd y pennaethiaid hefyd, gan ddywedyd, Eraill a waredodd Efe; gwareded Ef Ei hun, os Hwn yw Crist Duw, Y Dewisedig?</verse>
			<verse number="36">Ac Ei watwar a wnaeth y milwyr hefyd, gan ddyfod Atto, gan gynnyg finegr Iddo,</verse>
			<verse number="37">a dywedyd, Os Tydi yw brenhin yr Iwddewon, gwared Dy Hun.</verse>
			<verse number="38">Ac yr oedd hefyd arysgrifen uwch Ei ben, “Brenhin yr Iwddewon yw Hwn.”</verse>
			<verse number="39">Ac un o’r drwg-weithredwyr a grogid, a’i cablodd Ef, gan ddywedyd, Onid Tydi wyt y Crist? Gwared Dy Hun a ninnau.</verse>
			<verse number="40">Ond gan atteb, y llall, yn ei ddwrdio ef, a ddywedodd, Onid ofni di Dduw, gan mai yn yr un condemniad yr wyt?</verse>
			<verse number="41">A nyni yn wir yn gyfiawn, canys yr hyn a haeddodd ein gweithredoedd a dderbyniwn; ond Hwn,</verse>
			<verse number="42">nid oes dim allan o’i le a wnaeth Efe: a dywedodd, O Iesu,</verse>
			<verse number="43">cofia fi pan ddelych yn Dy deyrnas: a dywedodd Efe wrtho, Yn wir y dywedaf wrthyt, Heddyw ynghyda Mi y byddi ym mharadwys.</verse>
			<verse number="44">Ac yr oedd hi weithian ynghylch y chweched awr, a thywyllwch ddigwyddodd ar yr holl ddaear hyd y nawfed awr, yr haul yn diffygio;</verse>
			<verse number="45">a rhwygwyd llen y deml yn ei chanol;</verse>
			<verse number="46">a chan lefain â llef uchel, yr Iesu a ddywedodd, Tad, i’th ddwylaw yr wyf yn rhoddi i gadw Fy yspryd; a phan hyn a ddywedasai, trengodd.</verse>
			<verse number="47">A chan weled o’r canwriad yr hyn a ddigwyddasai, gogoneddodd Dduw, gan ddywedyd, Yn wir, y dyn hwn cyfiawn ydoedd.</verse>
			<verse number="48">A’r holl dorfeydd a oedd yn bresennol wrth y golwg hwn, wedi gweled y pethau a ddigwyddasant, dan guro eu bronnau y dychwelasant.</verse>
			<verse number="49">A safai Ei holl gydnabod o hirbell, ac y gwragedd y rhai a’i canlynasant Ef o Galilea, yn edrych ar y pethau hyn.</verse>
			<verse number="50">Ac wele, gŵr a’i enw Ioseph, ac efe yn gynghorwr, gŵr da a chyfiawn,</verse>
			<verse number="51">(efe ni fu yn cyttuno â’u cynghor ac â’u gweithred) o Arimathea, dinas yr Iwddewon, yr hwn a ddisgwyliai am deyrnas Dduw,</verse>
			<verse number="52">hwn wedi myned at Pilat, a ofynodd gorph yr Iesu;</verse>
			<verse number="53">ac wedi Ei dynu Ef i lawr, amdôdd Ef mewn lliain main; a rhoddodd Ef mewn bedd wedi ei naddu mewn carreg, lle nid oedd neb etto yn gorwedd.</verse>
			<verse number="54">A dydd y Parottoad ydoedd, a’r Sabbath oedd yn nesau.</verse>
			<verse number="55">A chan ganlyn, y gwragedd, y rhai a ddaethent o Galilea ynghydag Ef, a welsant y bedd, a pha fodd y dodwyd Ei gorph:</verse>
			<verse number="56">ac wedi dychwelyd, parottoisant ber-aroglau ac enneiniau.</verse>
		</chapter>
		<chapter number="24">
			<verse number="1">Ac ar y Sabbath y buant lonydd yn ol y gorchymyn; ond ar y dydd cyntaf o’r wythnos, y wawr yn blygeiniol iawn, daethant at y bedd, gan ddwyn gyda hwynt y per-aroglau a barottoisent;</verse>
			<verse number="2">a chawsant y maen wedi ei dreiglo ymaith oddiwrth y bedd;</verse>
			<verse number="3">ac wedi myned i mewn ni chawsant gorph yr Arglwydd Iesu.</verse>
			<verse number="4">A bu pan ddyrysid hwy am hyn, wele dau ŵr a safent yn eu hymyl mewn gwisg felltenaidd;</verse>
			<verse number="5">ac a hwy wedi eu brawychu, ac yn gogwyddo eu hwynebau tua’r ddaear, dywedasant wrthynt, Paham y ceisiwch yr Hwn sydd fyw ym mysg y meirw?</verse>
			<verse number="6">Nid yw Efe yma, eithr cyfododd. Cofiwch pa fodd y llefarodd wrthych,</verse>
			<verse number="7">ac Efe etto yn Galilea, gan ddywedyd fod i Fab y Dyn raid Ei draddodi i ddwylaw dynion pechadurus, ac Ei groes-hoelio, ac, ar y trydydd dydd, adgyfodi.</verse>
			<verse number="8">A chofiasant Ei ymadroddion; ac wedi dychwelyd oddiwrth y bedd,</verse>
			<verse number="9">mynegasant y pethau hyn oll i’r un ar ddeg ac i’r lleill oll.</verse>
			<verse number="10">A Mair Magdalen ac Ioanna a Mair, mam Iago, a’r lleill gyda hwynt, oedd y rhai a ddywedasant y pethau hyn wrth yr apostolion;</verse>
			<verse number="11">ac yn eu golwg hwynt fel gwegi yr edrychai’r ymadroddion hyn, ac anghoelient hwynt.</verse>
			<verse number="12">Ond Petr, wedi codi, a redodd at y bedd; ac wedi ymgrymmu gwelodd y llieiniau yn unig, ac aeth ymaith gan ryfeddu rhyngddo ac ef ei hun am y peth a ddigwyddasai.</verse>
			<verse number="13">Ac wele dau o honynt, yr un dydd, oeddynt yn myned i bentref ynghylch trugain ystad oddiwrth Ierwshalem, o’r enw Emmaws;</verse>
			<verse number="14">a hwy a ymddiddanent â’u gilydd am yr holl bethau hyn a ddigwyddasent;</verse>
			<verse number="15">a bu wrth ymddiddan a chwestiynu o honynt, yr Iesu Ei Hun hefyd, wedi nesau,</verse>
			<verse number="16">oedd yn myned gyda hwynt; ond eu llygaid a attaliwyd fel nad adwaenent Ef;</verse>
			<verse number="17">a dywedodd wrthynt, Pa beth yw’r geiriau hyn a fwriwch at eich gilydd dan rodio? A safasant, yn wyneb-drist.</verse>
			<verse number="18">A chan atteb, un o honynt a’i enw Cleophas, a ddywedodd Wrtho, A wyt ti yn aros ar dy ben dy hun yn Ierwshalem ac heb wybod y pethau a ddigwyddasant ynddi yn y dyddiau hyn?</verse>
			<verse number="19">A dywedodd wrthynt, Pa bethau? A hwy a ddywedasant Wrtho, Y pethau ynghylch Iesu y Natsaread, yr Hwn oedd brophwyd galluog mewn gweithred a gair gerbron Duw a’r holl bobl;</verse>
			<verse number="20">a’r modd y traddododd yr archoffeiriaid a’n llywodraethwyr ni Ef i gondemniad marwolaeth, ac y’i croes-hoeliasant Ef.</verse>
			<verse number="21">Ond nyni a obeithiem mai Efe oedd yr Hwn ar fedr gwaredu’r Israel. Eithr hefyd ynghyda’r holl bethau hyn, y trydydd dydd yw er pan fu i’r pethau hyn ddigwydd.</verse>
			<verse number="22">Eithr hefyd rhai gwragedd, o honom ni, a barasant syndod i ni, wedi bod ynghyda’r wawr wrth y bedd: a chan na chawsant Ei gorph,</verse>
			<verse number="23">daethant gan ddywedyd mai gweledigaeth o angylion a welsent, y rhai a ddywedasant Ei fod yn fyw.</verse>
			<verse number="24">Ac aeth rhai o’r rhai oeddynt gyda ni, at y bedd, a chawsant felly, fel y bu i’r gwragedd ddweud; ond Ef ni chawsant.</verse>
			<verse number="25">Ac Efe a ddywedodd wrthynt, O rai difeddwl a rhy hwyr-frydig o galon i gredu’r holl bethau a lefarodd y prophwydi.</verse>
			<verse number="26">Onid y pethau hyn yr oedd rhaid i Grist eu dioddef, a myned o Hono i mewn i’w ogoniant?</verse>
			<verse number="27">A chan ddechreu ar Mosheh a’r holl Brophwydi, dehonglodd iddynt, yn yr holl Ysgrythyrau, y pethau am Dano Ei Hun.</verse>
			<verse number="28">A nesasant at y pentref lle yr aent; ac Efe a gymmerth Arno mai pellach yr elai.</verse>
			<verse number="29">A chymhellasant Ef, gan ddywedyd, Aros gyda ni, canys hwyrhau y mae, ac ar ddarfod weithian y mae’r dydd: ac aeth i mewn i aros gyda hwynt.</verse>
			<verse number="30">A bu, wrth led-orwedd o Hono gyda hwynt, wedi cymmeryd bara y bendithiodd, ac wedi torri y rhannodd;</verse>
			<verse number="31">a’u llygaid hwy a agorwyd, ac adnabuant Ef: ac Efe a ddiflannodd oddiwrthynt.</verse>
			<verse number="32">A dywedasant wrth eu gilydd, Onid oedd y’n calon yn llosgi ynom, tra y llefarai wrthym ar y ffordd, a thra yr agorai i ni yr Ysgrythyrau?</verse>
			<verse number="33">Ac wedi codi, yr un awr y dychwelasant i Ierwshalem, a chawsant yr un ar ddeg wedi ymgasglu ynghyd, a’r rhai oedd gyda hwynt,</verse>
			<verse number="34">yn dywedyd, Yn wir, cyfododd yr Arglwydd, ac ymddangosodd i Shimon.</verse>
			<verse number="35">A hwythau a fynegasant y pethau ar y ffordd, a pha fodd yr adnabuwyd ef ganddynt wrth dorriad y bara.</verse>
			<verse number="36">Ac a hwy yn llefaru y pethau hyn, Efe a safodd yn eu canol, a dywedodd wrthynt, Tangnefedd i chwi.</verse>
			<verse number="37">Ac wedi brawychu, a myned yn ddychrynedig, tybiasant mai yspryd a welent;</verse>
			<verse number="38">a dywedodd wrthynt, Paham y’ch trallodwyd? A phaham y mae ymresymmiadau yn codi yn eich calonnau?</verse>
			<verse number="39">Gwelwch Fy nwylaw ac Fy nhraed, mai Myfi Fy Hun yw. Teimlwch Fi, a gwelwch, canys yspryd nid yw a chanddo gnawd ac esgyrn.</verse>
			<verse number="40">Ac wedi dywedyd hyn, dangosodd iddynt Ei ddwylaw ac Ei draed.</verse>
			<verse number="41">A hwy etto yn anghoelio gan lawenydd, ac yn rhyfeddu, dywedodd wrthynt, A oes genych yma beth i’w fwytta?</verse>
			<verse number="42">A hwy a roisant Iddo ddarn o bysgodyn wedi ei rostio;</verse>
			<verse number="43">ac wedi ei gymmeryd ef, yn eu gwydd y bwyttaodd.</verse>
			<verse number="44">A dywedodd wrthynt, Y rhai hyn yw Fy ngeiriau, y rhai a leferais wrthych tra etto ynghyda chwi, fod rhaid eu cyflawni o’r holl bethau a ’sgrifenwyd yn Nghyfraith Mosheh a’r Prophwydi a’r Psalmau am Danaf.</verse>
			<verse number="45">Yna yr agorodd eu deall, fel y deallent yr Ysgrythyrau;</verse>
			<verse number="46">a dywedodd wrthynt, Felly yr ysgrifenwyd, ddioddef o Grist, a chyfodi o feirw y trydydd dydd,</verse>
			<verse number="47">ac y pregethid yn Ei enw edifeirwch a maddeuant pechodau, i’r holl genhedloedd, gan ddechreu ag Ierwshalem.</verse>
			<verse number="48">Chwychwi ydych dystion o’r pethau hyn: ac wele,</verse>
			<verse number="49">Myfi wyf yn danfon allan addewid Fy Nhad arnoch. A chwychwi, arhoswch yn y ddinas hyd oni wisger chwi, o’r uchelder, â gallu.</verse>
			<verse number="50">Ac arweiniodd hwynt allan hyd at Bethania; ac wedi codi Ei ddwylaw, bendithiodd hwynt.</verse>
			<verse number="51">A bu, wrth fendithio o Hono hwynt, didolwyd Ef oddiwrthynt, ac y’i dygpwyd i fynu i’r nef;</verse>
			<verse number="52">a hwy, wedi Ei addoli Ef, a ddychwelasant i Ierwshalem gyda llawenydd mawr;</verse>
			<verse number="53">ac yr oeddynt yn wastadol yn y deml, yn moliannu Duw.</verse>
		</chapter>
	</book>
	<book number="43">
		<chapter number="1">
			<verse number="1">Yn y dechreuad yr oedd y Gair, a’r Gair oedd gyda Duw; a Duw oedd y Gair.</verse>
			<verse number="2">Hwn oedd yn y dechreuad gyda Duw.</verse>
			<verse number="3">Pob peth, trwyddo Ef y’i gwnaethpwyd, ac hebddo Ef ni wnaed hyd yn oed un peth o’r a wnaethpwyd.</verse>
			<verse number="4">Ynddo Ef yr oedd bywyd, ac y bywyd oedd oleuni dynion.</verse>
			<verse number="5">A’r Goleuni, yn y tywyllwch y llewyrcha; a’r tywyllwch nid amgyffredodd Ef.</verse>
			<verse number="6">Yr oedd dyn wedi ei ddanfon oddiwrth Dduw, a’i enw Ioan.</verse>
			<verse number="7">Hwn a ddaeth yn dystiolaeth, fel y tystiolaethai am y Goleuni, fel y byddai i bawb gredu trwyddo ef.</verse>
			<verse number="8">Nid oedd Efe y Goleuni, eithr fel y tystiolaethai am y Goleuni.</verse>
			<verse number="9">Yr oedd y gwir Oleuni, yr Hwn sy’n goleuo pob dyn, yn dyfod i’r byd.</verse>
			<verse number="10">Yn y byd yr oedd Efe; a’r byd trwyddo Ef a wnaethpwyd, ac y byd nid adnabu Ef.</verse>
			<verse number="11">At yr eiddo Ei hun y daeth, ac Ei bobl Ei hun ni dderbyniasant Ef;</verse>
			<verse number="12">ond cynnifer ag a’i derbyniasant, rhoddes iddynt awdurdod i fyned yn blant Duw, sef i’r rhai sy’n credu yn Ei enw Ef;</verse>
			<verse number="13">y rhai, nid o waed, nac ychwaith o ewyllys cnawd, nac ychwaith o ewyllys dyn, eithr o Dduw y’u ganwyd.</verse>
			<verse number="14">Ac y Gair, yn gnawd yr aeth, a thabernaclodd yn ein plith (a gwelsom Ei ogoniant, gogoniant megis yr unig-anedig oddiwrth y Tad), yn llawn gras a gwirionedd.</verse>
			<verse number="15">Ioan a dystiolaethodd am Dano, ac a lefodd gan ddywedyd, Hwn yw Efe am yr Hwn y dywedais, Yr Hwn sy’n dyfod ar fy ol, o’m blaen yr oedd Efe, canys cyn na mi yr ydoedd.</verse>
			<verse number="16">Canys o’i gyflawnder Ef nyni oll a dderbyniasom, a gras am ras.</verse>
			<verse number="17">Canys y Gyfraith, trwy Mosheh y’i rhoddwyd; a gras a gwirionedd trwy Iesu Grist y buant.</verse>
			<verse number="18">Duw, ni fu i neb erioed Ei weled Ef: yr unig-anedig Fab, yr Hwn sydd ym mynwes y Tad, Efe a’i mynegodd.</verse>
			<verse number="19">A hon yw tystiolaeth Ioan, pan atto y danfonodd yr Iwddewon o Ierwshalem offeiriaid a Lefiaid, fel y gofynent iddo, Tydi, pwy ydwyt?</verse>
			<verse number="20">a chyffesodd, ac ni wadodd; a chyffesodd, Nid wyf fi y Crist.</verse>
			<verse number="21">A gofynasant iddo, Pa beth, ynte? Ai Elias wyt ti? A dywedodd, Nag wyf. Ai Prophwyd wyt ti? Ac attebodd, Nage.</verse>
			<verse number="22">Dywedasant, gan hyny, wrtho, Pwy ydwyt, fel y rhoddom atteb i’r rhai a’n danfonasant? Pa beth a ddywedi am danat dy hun? Ebr efe, myfi wyf</verse>
			<verse number="23">“Llef un yn llefain, Yn yr anialwch gwnewch yn uniawn ffordd Iehofah,” fel y dywedodd Eshaiah y prophwyd.</verse>
			<verse number="24">Ac wedi eu danfon yr oeddynt gan y Pharisheaid.</verse>
			<verse number="25">A gofynasant iddo, a dywedasant wrtho, Paham, gan hyny, y bedyddi, os tydi nid wyt y Crist, nac ychwaith Elias, nac ychwaith y prophwyd?</verse>
			<verse number="26">Iddynt yr attebodd Ioan, gan ddywedyd, Myfi a fedyddiaf â dwfr. Yn eich canol y mae’n sefyll yr Hwn nid ydych chwi yn Ei adnabod;</verse>
			<verse number="27">yr Hwn y sy’n dyfod ar fy ol; yr Hwn nid wyf fi deilwng i ddattod carrai Ei esgid Ef.</verse>
			<verse number="28">Y pethau hyn, yn Bethania y digwyddasant, y tu hwnt i’r Iorddonen, lle yr oedd Ioan yn bedyddio.</verse>
			<verse number="29">Trannoeth gwelodd Ioan yr Iesu yn dyfod atto, a dywedodd, Wele Oen Duw yr Hwn sy’n dwyn ymaith bechod y byd;</verse>
			<verse number="30">Hwn yw Efe am yr Hwn y dywedais i, “Ar fy ol y mae’n dyfod ŵr yr Hwn o’m blaen yr oedd, canys cyn na mi yr ydoedd.”</verse>
			<verse number="31">Ac myfi nid adwaenwn Ef: eithr fel yr amlygid Ef i’r Israel, am hyny y daethum i gan fedyddio â dwfr.</verse>
			<verse number="32">A thystiolaethodd Ioan gan ddywedyd, Gwelais yr Yspryd yn disgyn, fel colommen, o’r nef, ac arhosodd Arno;</verse>
			<verse number="33">ac myfi nid adwaenwn Ef; eithr yr hwn a’m danfonodd i fedyddio â dwfr, Efe a ddywedodd wrthyf, “Ar bwy bynnag y gwelych yr Yspryd yn disgyn ac yn aros Arno, Efe yw yr Hwn sy’n bedyddio â’r Yspryd Glân.”</verse>
			<verse number="34">Ac myfi a welais, ac a dystiolaethais mai Efe yw Mab Duw.</verse>
			<verse number="35">Trannoeth drachefn y safai Ioan a dau o’i ddisgyblion;</verse>
			<verse number="36">ac wedi edrych ar yr Iesu yn rhodio, dywedodd, Wele Oen Duw.</verse>
			<verse number="37">A chlywodd y ddau ddisgybl ef yn llefaru, a chanlynasant yr Iesu.</verse>
			<verse number="38">Ac wedi troi o’r Iesu, a’u gweled hwynt yn canlyn, dywedodd wrthynt, Pa beth a geisiwch? A hwy a ddywedasant Wrtho, Rabbi (yr hyn o’i gyfieithu yw, Athraw), pa le yr arhosi?</verse>
			<verse number="39">Dywedodd wrthynt, Deuwch a gwelwch. Aethant, gan hyny, a gwelsant pa le yr arhosai; a chydag Ef yr arhosasant y diwrnod hwnw, a’r awr oedd ynghylch y ddegfed.</verse>
			<verse number="40">Yr oedd Andreas, brawd Shimon Petr, yn un o’r ddau a glywsant Ioan ac a’i canlynasant Ef.</verse>
			<verse number="41">Cafodd hwn yn gyntaf ei frawd ei hun Shimon, a dywedodd wrtho, Cawsom y Meshiah, yr hwn o’i ddehongli yw Crist.</verse>
			<verse number="42">Daeth ag ef at yr Iesu. Wedi edrych arno, yr Iesu a ddywedodd, Tydi wyt Shimon, mab Ioan: tydi a elwir Cephas, yr hwn, o’i ddehongli, yw Petr.</verse>
			<verse number="43">Trannoeth yr ewyllysiodd Efe fyned allan i Galilea, a chafodd Philip; a dywedodd yr Iesu wrtho, Canlyn Fi.</verse>
			<verse number="44">Ac yr oedd Philip o Bethtsaida, o ddinas Andreas a Petr.</verse>
			<verse number="45">Cafodd Philip Nathanael, a dywedodd wrtho, Yr Hwn yr ysgrifenodd Mosheh am Dano yn y Gyfraith, ac y Prophwydi, a gawsom, sef Iesu, Mab Ioseph, yr Hwn sydd o Natsareth.</verse>
			<verse number="46">Ac wrtho y dywedodd Nathanael, Ai o Natsareth y gall dim da fod? Wrtho y dywedodd Philip, Tyred a gwel.</verse>
			<verse number="47">Gwelodd yr Iesu Nathanael yn dyfod Atto, a dywedodd am dano, Wele, Israeliad mewn gwirionedd, yn yr hwn nid oes twyll.</verse>
			<verse number="48">Wrtho y dywedodd Nathanael, O ba beth y’m hadwaenost i? Attebodd yr Iesu, a dywedodd wrtho, Cyn na fu i Philip dy alw di, pan oeddit dan y ffigysbren, gwelais di.</verse>
			<verse number="49">Iddo yr attebodd Nathanael, Rabbi, Tydi yw Mab Duw; Tydi yw Brenhin yr Israel.</verse>
			<verse number="50">Attebodd yr Iesu, a dywedodd wrtho, Ai o herwydd dywedyd o Honof wrthyt, “Gwelais di dan y ffigysbren,” y credi? Pethau mwy na’r rhai hyn a weli.</verse>
			<verse number="51">A dywedodd wrtho, Yn wir, yn wir, y dywedaf wrthych, Cewch weled y nef yn agored, ac angylion Duw yn esgyn ac yn disgyn ar Fab y Dyn.</verse>
		</chapter>
		<chapter number="2">
			<verse number="1">A’r trydydd dydd, priodas oedd yn Cana Galilea, ac yr oedd mam yr Iesu yno;</verse>
			<verse number="2">a galwyd yr Iesu hefyd a’i ddisgyblion i’r briodas.</verse>
			<verse number="3">A chwedi pallu o’r gwin, dywedodd mam yr Iesu Wrtho, Gwin nid oes ganddynt.</verse>
			<verse number="4">Ac wrthi y dywedodd yr Iesu, Pa beth sydd i Mi a wnelwyf â thi, wraig?</verse>
			<verse number="5">Ni ddaeth etto mo Fy awr. Dywedodd Ei fam wrth y gwasanaethwyr, Pa beth bynnag a ddywedo Efe wrthych, gwnewch.</verse>
			<verse number="6">Ac yr oedd yno ddyfr-lestri meini, chwech o honynt, yn ol defod puredigaeth yr Iwddewon, yn sefyll, ac yn dal, bob un, ddau ffircyn neu dri.</verse>
			<verse number="7">Wrthynt y dywedodd yr Iesu, Llenwch y dyfr-lestri o ddwfr: a llanwasant hwynt hyd at yr ymyl:</verse>
			<verse number="8">a dywedodd wrthynt, Tynnwch yn awr, a dygwch at lywodraethwr y wledd. A hwy a ddygasant.</verse>
			<verse number="9">A phan archwaethodd llywodraethwr y wledd y dwfr a wnaethpwyd yn win, ac ni wyddai o ba le yr ydoedd, (ond y gwasanaethwyr a wyddent, sef y rhai a dynnasant y dwfr), galw ar y priod-fab a wnaeth llywodraethwr y wledd,</verse>
			<verse number="10">a dywedodd wrtho, Pob dyn a esyd yn gyntaf y gwin da; a phan feddwont, yr hwn sydd waelach; tydi a gedwaist y gwin da hyd yr awr hon.</verse>
			<verse number="11">Hyn o ddechreu Ei arwyddion a wnaeth yr Iesu yn Cana Galilea, ac amlygodd Ei ogoniant; a chredu Ynddo a wnaeth Ei ddisgyblion.</verse>
			<verse number="12">Wedi hyn yr aeth i wared i Caphernahwm, Efe a’i fam a’i frodyr ac Ei ddisgyblion; ac yno yr arhosasant nid nemmawr o ddyddiau.</verse>
			<verse number="13">Ac agos oedd Pasg yr Iwddewon, ac aeth yr Iesu i fynu i Ierwshalem.</verse>
			<verse number="14">A chafodd yn y deml y rhai yn gwerthu eu hychen a defaid a cholommenod, a’r newidwyr arian yn eu heistedd: ac wedi gwneud fflangell o gyrt, bwriodd bawb allan o’r deml, ac y defaid, ac yr ychen;</verse>
			<verse number="15">ac i’r newidwyr arian y tywalltodd allan eu harian, ac eu byrddau a ddymchwelodd Efe;</verse>
			<verse number="16">ac wrth y rhai yn gwerthu’r colommenod y dywedodd, Cymmerwch y pethau hyn oddi yma; na wnewch dŷ Fy Nhad yn dŷ marchnad.</verse>
			<verse number="17">A chofiodd Ei ddisgyblion ei fod yn ysgrifenedig, “Zel am Dy dŷ a’m hysodd.”</verse>
			<verse number="18">Attebodd yr Iwddewon, gan hyny, a dywedasant Wrtho, Pa arwydd a ddangosi i ni, gan mai’r pethau hyn a wnei?</verse>
			<verse number="19">Attebodd yr Iesu, a dywedodd wrthynt, Chwalwch y deml hon, ac mewn tridiau y cyfodaf hi.</verse>
			<verse number="20">Dywedodd yr Iwddewon, gan hyny, Chwe blynedd a deugain y buwyd yn adeiladu’r deml hon, a thydi mewn tridiau y’i cyfodi hi!</verse>
			<verse number="21">Ond Efe a ddywedasai am deml Ei gorph. Gan hyny,</verse>
			<verse number="22">pan gyfododd o feirw, cofiodd Ei ddigyblion mai hyn a ddywedasai; a chredasant yr Ysgrythyr a’r gair a ddywedasai yr Iesu.</verse>
			<verse number="23">A phan yr oedd Efe yn Ierwshalem ar y Pasg, yn yr wyl, llawer a gredasant yn Ei enw, wrth weled Ei arwyddion Ef, y rhai a wnaethai;</verse>
			<verse number="24">ond yr Iesu Ei hun nid ymddiriedodd Ei hun iddynt am Ei fod yn adnabod pawb,</verse>
			<verse number="25">ac am nad oedd Iddo raid i neb dystiolaethu Iddo am ddyn, canys Efe Ei hun a wyddai pa beth oedd mewn dyn.</verse>
		</chapter>
		<chapter number="3">
			<verse number="1">Ac yr oedd dyn o’r Pharisheaid, a Nicodemus yn enw iddo, pennaeth yr Iwddewon.</verse>
			<verse number="2">Hwn a ddaeth Atto Ef liw nos, ac a ddywedodd Wrtho, Rabbi, gwyddom mai oddiwrth Dduw y daethost yn ddysgawdwr, canys yr holl arwyddion hyn y rhai yr wyt Ti yn eu gwneuthur, nid oes neb a all eu gwneuthur oddieithr i Dduw fod gydag ef.</verse>
			<verse number="3">Attebodd yr Iesu, a dywedodd wrtho, Yn wir, yn wir y dywedaf wrthyt, Oddieithr i neb ei eni o newydd ni all weled teyrnas Dduw.</verse>
			<verse number="4">Dywedodd Nicodemus Wrtho, Pa fodd y gall dyn ei eni, ac efe yn hen? A all efe fyned i mewn i groth ei fam eilwaith, a’i eni?</verse>
			<verse number="5">Attebodd yr Iesu, Yn wir, yn wir y dywedaf wrthyt, Oddieithr i neb ei eni o ddwfr ac o’r Yspryd ni all fyned i mewn i deyrnas Dduw.</verse>
			<verse number="6">Yr hyn a aned o’r cnawd, cnawd yw; a’r hyn a aned o’r Yspryd, yspryd yw.</verse>
			<verse number="7">Na ryfedda ddywedyd o Honof wrthyt, Y mae rhaid eich geni o newydd.</verse>
			<verse number="8">Y gwynt, lle yr ewyllysia y chwyth, a’i swn ef a glywir; eithr ni wyddost o ba le y mae yn dyfod, nac i ba le y cilia; felly y mae pob un a aned o’r Yspryd.</verse>
			<verse number="9">Attebodd Nicodemus, a dywedodd Wrtho, Pa fodd y gall y pethau hyn fod?</verse>
			<verse number="10">Attebodd yr Iesu, a dywedodd wrtho, Tydi wyt ddysgawdwr Israel, a’r pethau hyn ni wyddost!</verse>
			<verse number="11">Yn wir, yn wir y dywedaf wrthyt, Yr hyn a wyddom a lefarwn; a’r hyn a welsom a dystiolaethwn; a’n tystiolaeth ni dderbyniwch.</verse>
			<verse number="12">Os pethau daearol a ddywedais wrthych, ac na chredwch, pa fodd os dywedaf wrthych bethau nefol, y credwch?</verse>
			<verse number="13">Ac nid oes neb wedi esgyn i’r nef, oddieithr yr Hwn a ddisgynodd o’r nef, sef Mab y Dyn, yr Hwn sydd yn y nef.</verse>
			<verse number="14">Ac fel y bu i Mosheh ddyrchafu’r sarph yn yr anialwch, felly, Ei ddyrchafu sydd rhaid i Fab y Dyn,</verse>
			<verse number="15">fel y bo rhaid i bob un y sy’n credu Ynddo, gael bywyd tragywyddol.</verse>
			<verse number="16">Canys felly y carodd Duw y byd, fel mai Ei Fab unig-anedig a roddodd Efe, fel y bo i bob un y sy’n credu Ynddo mo’i golli, eithr cael o hono fywyd tragywyddol.</verse>
			<verse number="17">Canys ni ddanfonodd Duw Ei Fab i’r byd fel y barnai y byd, eithr fel yr achubid y byd Trwyddo.</verse>
			<verse number="18">Yr hwn sy’n credu Ynddo ni fernir; yr hwn nad yw yn credu, eisoes y’i barnwyd, o herwydd na chredodd yn enw unig-anedig Fab Duw.</verse>
			<verse number="19">A hon yw’r farn, Fod y goleuni wedi dyfod i’r byd, a charodd dynion y tywyllwch yn fwy na’r goleuni, gan mai drwg oedd eu gweithredoedd.</verse>
			<verse number="20">Canys pob un yn gwneuthur pethau drwg, cas ganddo y goleuni, ac nid yw’n dyfod i’r goleuni fel nad argyhoedder ei weithredoedd;</verse>
			<verse number="21">ond yr hwn sy’n gwneuthur y gwirionedd, dyfod i’r goleuni y mae, fel yr amlyger ei weithredoedd ef mai yn Nuw y maent wedi eu gwneuthur.</verse>
			<verse number="22">Wedi’r pethau hyn daeth yr Iesu a’i ddisgyblion i wlad Iwdea; ac yno yr arhosodd gyda hwynt, ac y bedyddiai.</verse>
			<verse number="23">Ac yr oedd Ioan yn bedyddio yn Ainon, yn agos i Shalim, canys dwfr lawer oedd yno; a daethant Atto, a bedyddid hwynt,</verse>
			<verse number="24">canys nid oedd Ioan etto wedi ei fwrw yngharchar.</verse>
			<verse number="25">Bu, gan hyny, ymresymmiad rhwng disgyblion Ioan ac Iwddew ynghylch puredigaeth;</verse>
			<verse number="26">a daethant at Ioan, a dywedasant wrtho, Rabbi, yr Hwn oedd gyda thi y tu hwnt i’r Iorddonen, ac i’r Hwn y tystiolaethaist, wele, y mae Efe yn bedyddio, a phawb yn dyfod Atto.</verse>
			<verse number="27">Attebodd Ioan, a dywedodd, Ni all dyn dderbyn dim oddieithr y bo wedi ei roddi iddo o’r nef.</verse>
			<verse number="28">Chwychwi eich hunain ydych dystion i mi y dywedais, “Nid wyf fi y Crist,” eithr “Wedi fy nanfon yr wyf o’i flaen Ef.”</verse>
			<verse number="29">Yr hwn sydd a chanddo y briod-ferch, y priod-fab yw; a chyfaill y priod-fab, yr hwn sydd yn sefyll ac yn ei glywed, â llawenydd y llawenycha oblegid llef y priod-fab. Y llawenydd hwn, gan hyny, mau fi, a gyflawnwyd.</verse>
			<verse number="30">Iddo Ef y mae rhaid cynnyddu, ac i mi leihau.</verse>
			<verse number="31">Yr hwn sy’n dyfod oddi uchod, goruwch pawb y mae; yr hwn y sydd o’r ddaear, o’r ddaear y mae, ac o’r ddaear y mae ei ymddiddan: yr Hwn y sy’n dyfod o’r nef, goruwch pawb y mae.</verse>
			<verse number="32">Yr hyn a welodd ac a glywodd Efe, hyny a dystiolaetha Efe; ac Ei dystiolaeth nid oes neb yn ei derbyn.</verse>
			<verse number="33">Yr hwn sy’n derbyn Ei dystiolaeth Ef a seliodd fod Duw yn eirwir:</verse>
			<verse number="34">canys yr Hwn a ddanfonodd Duw, ymadroddion Duw a lefara Efe; canys nid wrth fesur y rhydd Efe yr Yspryd.</verse>
			<verse number="35">Y Tad a gâr y Mab; a phob peth a roddodd Efe yn Ei law.</verse>
			<verse number="36">Yr hwn sy’n credu yn y Mab sydd a chanddo fywyd tragywyddol; ond yr hwn nad yw yn credu yn y Mab, ni wel fywyd, eithr digofaint Duw sydd yn aros arno.</verse>
		</chapter>
		<chapter number="4">
			<verse number="1">Gan hyny, pan wybu’r Arglwydd glywed o’r Pharisheaid fod yr Iesu yn gwneuthur, ac yn bedyddio, mwy o ddisgyblion nag Ioan,</verse>
			<verse number="2">(er hyny yr Iesu Ei Hun ni fedyddiai,</verse>
			<verse number="3">eithr Ei ddisgyblion), gadawodd Iwdea, ac aeth ymaith drachefn i Galilea.</verse>
			<verse number="4">Ac yr oedd yn rhaid Iddo fyned trwy Shamaria.</verse>
			<verse number="5">Daeth, gan hyny, i ddinas yn Shamaria a elwir Shicar, yn agos i’r rhandir a roddodd Iacob i Ioseph, ei fab;</verse>
			<verse number="6">ac yr oedd yno ffynnon Iacob. Yr Iesu, gan hyny, wedi blino gan ei daith, a eisteddodd yn uniawn wrth y ffynnon; a’r awr oedd ynghylch y chweched.</verse>
			<verse number="7">Daeth gwraig o Shamaria i dynnu dwfr. Wrthi y dywedodd yr Iesu, Dyro i Mi i yfed;</verse>
			<verse number="8">canys Ei ddisgyblion a aethent ymaith i’r ddinas fel y prynent fwyd.</verse>
			<verse number="9">Wrtho, gan hyny, y dywedodd y wraig o Shamaria, Pa fodd yr wyt Ti, a Thydi yn Iwddew, yn gofyn genyf fi beth i’w yfed, a minnau yn wraig o Shamaria? canys nid ymgyfeillach Iwddewon â Sharmariaid.</verse>
			<verse number="10">Attebodd yr Iesu, a dywedodd wrthi, Ped adwaenit ddawn Duw, a phwy yw’r Hwn sy’n dweud wrthyt, “Dyro i Mi i yfed,” ti a ofynasit Iddo, a rhoddasai i ti ddwfr byw.</verse>
			<verse number="11">Wrtho y dywedodd y wraig, Arglwydd, peth i dynnu dwfr nid oes Genyt, a’r pydew sydd ddwfn; o ba le, gan hyny, y mae Genyt y dwfr byw?</verse>
			<verse number="12">A wyt Ti yn fwy na’n tad Iacob, yr hwn a roddodd i ni y pydew, ac efe a yfodd o hono, ac ei feibion, a’i anifeiliaid?</verse>
			<verse number="13">Attebodd yr Iesu, a dywedodd wrthi, Pob un yn yfed o’r dwfr hwn a sycheda drachefn;</verse>
			<verse number="14">ond pwy bynnag a yfo o’r dwfr a roddaf Fi iddo, ni sycheda ddim yn dragywydd, eithr y dwfr a roddaf Fi iddo fydd ynddo yn ffynnon o ddwfr yn tarddu i fywyd tragywyddol.</verse>
			<verse number="15">Wrtho y dywedodd y wraig, Arglwydd, dyro i mi y dwfr hwn, fel na sychedwyf ac na ddelwyf yma i dynnu.</verse>
			<verse number="16">Wrthi y dywedodd yr Iesu, Dos, galw dy ŵr, a thyred yma.</verse>
			<verse number="17">Attebodd y wraig, a dywedodd Wrtho, nid oes gennyf ŵr.</verse>
			<verse number="18">Wrthi y dywedodd yr Iesu, Da y dywedaist, “Gŵr nid oes genyf,” canys pump o wŷr a fu genyt, ac yr hwn y sydd genyt yr awr hon, nid yw dy ŵr: hyn a ddywedaist yn wir.</verse>
			<verse number="19">Wrtho y dywedodd y wraig, Arglwydd, gwelaf mai prophwyd wyt Ti.</verse>
			<verse number="20">Ein tadau, ar y mynydd hwn yr addolasant, a chwychwi a ddywedwch mai yn Ierwshalem y mae’r fan lle y dylir addoli.</verse>
			<verse number="21">Wrthi y dywedodd yr Iesu, Cred Fi, O wraig, dyfod y mae’r awr pryd nac ar y mynydd hwn nac yn Ierwshalem yr addolwch y Tad.</verse>
			<verse number="22">Chwychwi a addolwch y peth ni wyddoch; nyni a addolwn y peth a wyddom, canys iachawdwriaeth, o’r Iwddewon y mae.</verse>
			<verse number="23">Eithr dyfod y mae’r awr, ac yr awr hon y mae, pan fydd y gwir addolwyr yn addoli’r Tad mewn yspryd a gwirionedd, canys y mae’r Tad yn ceisio’r cyfryw rai yn addolwyr Iddo.</verse>
			<verse number="24">Yspryd yw y Tad; ac y rhai a’i haddolant Ef, mewn yspryd a gwirionedd y mae rhaid iddynt addoli.</verse>
			<verse number="25">Wrtho y dywedodd y wraig, Gwn fod y Meshiah yn dyfod (yr Hwn a elwir Crist); pan ddelo Efe, mynega i ni bob peth.</verse>
			<verse number="26">Wrthi y dywedodd yr Iesu, Myfi yw, yr Hwn wyf yn ymddiddan â thi.</verse>
			<verse number="27">Ac ar hyn daeth Ei ddisgyblion, a rhyfeddent mai â gwraig y siaradai; ni fu i neb, er hyny, ddywedyd, Pa beth a geisi? neu, Paham yr ymddiddani â hi?</verse>
			<verse number="28">Gadael ei dwfr-lestr, gan hyny, a wnaeth y wraig, ac aeth ymaith i’r ddinas,</verse>
			<verse number="29">a dywedodd wrth y dynion, Deuwch, gwelwch ddyn a ddywedodd wrthyf bob peth a wnaethum. Ai Hwn yw y Crist?</verse>
			<verse number="30">Aethant allan o’r ddinas, a daethant Atto.</verse>
			<verse number="31">Yn y cyfamser, gofynodd y disgyblion Iddo, gan ddywedyd, Rabbi, bwytta?</verse>
			<verse number="32">Ac Efe a ddywedodd wrthynt, Yr wyf Fi a Chenyf fwyd i’w fwytta, am yr hwn ni wyddoch chwi.</verse>
			<verse number="33">Dywedodd y disgyblion, gan hyny, wrth eu gilydd, A fu i ryw un ddyfod a pheth Atto i’w fwytta?</verse>
			<verse number="34">Dywedodd yr Iesu wrthynt, Fy mwyd I yw gwneuthur ewyllys yr Hwn a’m danfonodd, a gorphen Ei waith Ef.</verse>
			<verse number="35">Onid ydych chwi yn dweud, Etto pedwar mis sydd, ac y cynhauaf a ddaw? Wele, dywedaf wrthych, Codwch eich llygaid, ac edrychwch ar y maesydd, mai gwynion ydynt eisoes i’r cynhauaf.</verse>
			<verse number="36">Yr hwn sy’n medi, cyflog a dderbyn efe, a chasglu ffrwyth y mae i fywyd tragywyddol, fel y bo i’r hauwr ac i’r medwr lawenychu ynghyd;</verse>
			<verse number="37">canys yn hyn y mae’r gair yn wir, “Arall yw’r hauwr, ac arall y medwr.”</verse>
			<verse number="38">Myfi a’ch danfonais i fedi yr hyn na lafuriasoch chwi; eraill a lafuriasant; a chwychwi, i’w llafur y daethoch i mewn.</verse>
			<verse number="39">Ac o’r ddinas honno, llawer a gredasant Ynddo, ïe, o’r Shamariaid, oherwydd gair y wraig yn tystiolaethu, “Dywedodd wrthyf bob peth a wnaethum.”</verse>
			<verse number="40">Pan, gan hyny, y daeth y Shamariaid Atto, gofynasant Iddo aros gyda hwynt: ac arhosodd yno ddeuddydd.</verse>
			<verse number="41">A llawer mwy a gredasant Ynddo oherwydd Ei ymadrodd;</verse>
			<verse number="42">ac wrth y wraig y dywedasant, Dim mwyach oherwydd dy siarad di y credwn, canys ni ein hunain a glywsom, a gwyddom mai Hwn yw, yn wir, Iachawdwr y byd.</verse>
			<verse number="43">Ac wedi’r ddeuddydd aeth allan oddiyno i Galilea;</verse>
			<verse number="44">canys yr Iesu Ei Hun a dystiolaethodd fod prophwyd yn ei wlad ei hun heb anrhydedd iddo.</verse>
			<verse number="45">Pan ddaeth Efe, gan hyny i Galilea, derbyniodd y Galileaid Ef, wedi gweled o honynt yr holl bethau a wnaeth Efe yn Ierwshalem ar yr wyl, canys hwythau hefyd a ddeuent i’r wyl.</verse>
			<verse number="46">Aeth, gan hyny, drachefn i Cana Galilea, lle y gwnaeth y dwfr yn win. Ac yr oedd rhyw bendefig, mab yr hwn oedd glaf yn Caphernahwm.</verse>
			<verse number="47">Hwn, wedi clywed fod yr Iesu wedi dyfod, o Iwdea i Galilea, aeth Atto, a gofynodd Iddo ddyfod i wared ac iachau ei fab ef, canys yr oedd ym mron marw.</verse>
			<verse number="48">Dywedodd yr Iesu, gan hyny, wrtho, Os nad arwyddion a rhyfeddodau a welwch, ni chredwch ddim.</verse>
			<verse number="49">Dywedodd y pendefig Wrtho, Arglwydd, tyred i wared cyn marw fy mhlentyn.</verse>
			<verse number="50">Dywedodd yr Iesu wrtho, Dos; y mae dy fab yn fyw. A chredodd y dyn y gair a ddywedodd yr Iesu wrtho, ac aeth ei ffordd.</verse>
			<verse number="51">Ac efe yn awr yn myned i wared, ei weision a gyfarfuant ag ef, gan ddywedyd, Dy fab sydd fyw.</verse>
			<verse number="52">Gofynodd, gan hyny, iddynt yr awr y gwellhasai arno. Dywedasant, gan hyny, wrtho, Doe, y seithfed awr, y gadawodd y cryd ef.</verse>
			<verse number="53">Yna y gwybu’r tad mai yr awr honno ydoedd, yn yr hon y dywedodd yr Iesu wrtho, “Y mae dy fab yn fyw;” a chredodd, efe a’i dŷ i gyd.</verse>
			<verse number="54">Hwn yr ail arwydd, drachefn, a wnaeth yr Iesu wedi dyfod o Iwdea i Galilea.</verse>
		</chapter>
		<chapter number="5">
			<verse number="1">Wedi’r pethau hyn yr oedd gwyl yr Iwddewon, ac aeth yr Iesu i fynu i Ierwshalem.</verse>
			<verse number="2">Ac y mae yn Ierwshalem, wrth borth y defaid lyn a elwir yn Hebraeg Bethesda, ag iddo bum cyntor.</verse>
			<verse number="3">Yn y rhai hyn y gorweddai lliaws o’r cleifion, deillion, cloffion, gwywedigion.</verse>
			<verse number="5">Ac yr oedd rhyw ddyn yno, wedi bod namyn dwy flynedd ddeugain yn ei glefyd.</verse>
			<verse number="6">Yr Iesu yn gweled hwn yn gorwedd, ac yn gwybod mai am amser maith bellach ei fod felly, a ddywedodd wrtho, A ewyllysi di fyned yn iach?</verse>
			<verse number="7">Iddo yr attebodd y claf, Arglwydd, nid oes genyf ddyn i’m bwrw i’r llyn pan gynhyrfer y dwfr; ond tra y deuaf fi, arall a ddisgyn o’m blaen i.</verse>
			<verse number="8">Wrtho y dywedodd yr Iesu, Cyfod, cymmer i fynu dy orwedd-beth, a rhodia.</verse>
			<verse number="9">Ac yn uniawn yr iachawyd y dyn, a chymmerodd i fynu ei orwedd-beth, a rhodiodd.</verse>
			<verse number="10">A’r Sabbath ydoedd y dydd hwnw. Gan hyny, dywedodd yr Iwddewon wrth yr hwn a iachesid, Y Sabbath yw, ac nid yw gyfreithlawn i ti gymmeryd i fynu dy orwedd-beth.</verse>
			<verse number="11">Ac efe a attebodd iddynt, Yr Hwn a’m gwnaeth yn iach, Efe a ddywedodd wrthyf, “Cymmer i fynu dy orwedd-beth a rhodia.”</verse>
			<verse number="12">Gofynasant iddo, Pwy yw y dyn a ddywedodd wrthyt, “Cymmer i fynu a rhodia.”</verse>
			<verse number="13">A’r hwn a iachesid ni wyddai pwy ydoedd, canys yr Iesu a giliasai, gan fod tyrfa yn y fan.</verse>
			<verse number="14">Wedi hyny, yr Iesu a’i cafodd ef yn y deml, a dywedodd wrtho, Wele, iachawyd di; na phecha mwyach, rhag i rywbeth gwaeth ddigwydd i ti.</verse>
			<verse number="15">Aeth y dyn ymaith, a mynegodd i’r Iwddewon mai’r Iesu yw’r Hwn a’i gwnaeth ef yn iach.</verse>
			<verse number="16">Ac o achos hyn erlidiodd yr Iwddewon yr Iesu, gan mai’r pethau hyn a wnelsai ar y Sabbath.</verse>
			<verse number="17">A’r Iesu a attebodd iddynt, Fy Nhad sydd hyd yn hyn yn gweithio, ac Myfi wyf yn gweithio.</verse>
			<verse number="18">O achos hyn, gan hyny, mwy y ceisiai yr Iwddewon Ei ladd Ef, oherwydd Iddo nid yn unig dorri’r Sabbath, eithr hefyd alw Duw yn Dad Iddo, gan wneuthur Ei hun yn gystal a Duw.</verse>
			<verse number="19">Gan hyny, yr attebodd yr Iesu, a dywedodd wrthynt, Yn wir, yn wir y dywedaf wrthych, Ni all y Mab wneuthur dim o Hono Ei hun, oddieithr yr hyn a welo Efe y Tad yn ei wneuthur, canys pa bethau bynnag y mae Efe yn eu gwneuthur, y Mab hefyd yr un ffunud a’u gwna.</verse>
			<verse number="20">Canys y mae’r Tad yn caru’r Mab, ac yn dangos Iddo bob peth y mae Efe yn ei wneuthur; a gweithredoedd mwy na’r rhai hyn a ddengys Efe Iddo, fel y bo i chwi ryfeddu.</verse>
			<verse number="21">Canys fel y mae’r Tad yn cyfodi’r meirw ac yn eu bywhau, felly y Mab hefyd a fywha y rhai a fynno:</verse>
			<verse number="22">canys nid yw’r Tad yn barnu neb,</verse>
			<verse number="23">eithr pob barn a roddes Efe i’r Mab, fel y bo i bawb anrhydeddu’r Mab fel yr anrhydeddant y Tad. Yr hwn nad yw yn anrhydeddu’r Mab, nid yw yn anrhydeddu’r Tad, yr Hwn a’i danfonodd Ef.</verse>
			<verse number="24">Yn wir, yn wir y dywedaf wrthych, Y neb sy’n clywed Fy ngair, ac yn credu i’r Hwn a’m danfonodd, ganddo y mae bywyd tragywyddol, ac i farn ni ddaw, eithr wedi myned trosodd y mae o farwolaeth i’r bywyd.</verse>
			<verse number="25">Yn wir, yn wir y dywedaf wrthych, Dyfod y mae’r awr, ac yn awr y mae, pan fydd i’r meirw glywed llais Mab Duw, a’r rhai a glywsant fyddant byw.</verse>
			<verse number="26">Canys fel y mae gan y Tad fywyd Ynddo Ei hun, felly i’r Mab hefyd y rhoddes i fod a bywyd Ynddo Ei hun;</verse>
			<verse number="27">ac awdurdod a roddes Efe Iddo i wneuthur barn, gan mai Mab y Dyn yw.</verse>
			<verse number="28">Na ryfeddwch wrth hyn, Dyfod y mae’r awr yn yr hon y bydd i bawb y sydd yn y beddau glywed Ei lais Ef, a deuant allan;</verse>
			<verse number="29">y rhai a wnaethant yr hyn sy dda, i adgyfodiad bywyd; ond y rhai a wnaethant yr hyn sy ddrwg, i adgyfodiad barn.</verse>
			<verse number="30">Ni allaf Fi wneuthur dim o Honof Fy hun; fel yr wyf yn clywed, yr wyf yn barnu; ac Fy marn sydd gyfiawn, canys nid wyf yn ceisio Fy ewyllys Fy hun, eithr ewyllys yr Hwn a’m danfonodd.</verse>
			<verse number="31">Os Myfi wyf yn tystiolaethu am Danaf Fy hun, Fy nhystiolaeth nid yw wir.</verse>
			<verse number="32">Arall sydd yn tystiolaethu am Danaf, a gwn mai gwir yw’r dystiolaeth y mae Efe yn ei thystiolaethu am Danaf.</verse>
			<verse number="33">Chwi a ddanfonasoch at Ioan, a thystiolaethodd efe i’r gwirionedd.</verse>
			<verse number="34">Ond Myfi, nid gan ddyn y derbyniaf dystiolaeth; eithr y pethau hyn a ddywedais fel y’ch gwareder chwi.</verse>
			<verse number="35">Efe oedd y llusern yn llosgi ac yn disgleirio; a chwychwi oeddych ewyllysgar i orfoleddu am amser yn ei oleuni ef.</verse>
			<verse number="36">Ond Genyf Fi y mae tystiolaeth fwy nag Ioan, canys y gweithredoedd y rhai a roddes y Tad i Mi i’w gorphen, y gweithredoedd eu hunain, y rhai yr wyf yn eu gwneuthur, sy’n tystiolaethu am Danaf mai y Tad a’m danfonodd.</verse>
			<verse number="37">Ac y Tad, yr Hwn a’m danfonodd, Efe a dystiolaethodd: nac Ei lais Ef a glywsoch erioed, nac Ei wedd a welsoch;</verse>
			<verse number="38">a’i air Ef nid yw genych yn aros ynoch, canys yr Hwn a ddanfonodd Efe, Iddo Ef chwychwi nid ydych yn credu.</verse>
			<verse number="39">Chwiliwch yr Ysgrythyrau, canys chwi a feddyliwch mai ynddynt hwy y mae bywyd tragywyddol i chwi; a hwynt-hwy yw y rhai sy’n tystiolaethu am Danaf;</verse>
			<verse number="40">ac nid ewyllysiwch ddyfod Attaf, fel y caffoch fywyd.</verse>
			<verse number="41">Gogoniant oddiwrth ddynion nid wyf yn ei dderbyn;</verse>
			<verse number="42">eithr eich adnabod chwi yr wyf, nad yw cariad Duw genych ynoch eich hunain.</verse>
			<verse number="43">Myfi a ddaethum yn enw Fy Nhad, ac nid ydych yn Fy nerbyn: os arall a ddaw yn ei enw ei hun, hwnw a dderbyniwch.</verse>
			<verse number="44">Pa fodd y gellwch chwi gredu, yn derbyn gogoniant gan eich gilydd, ac y gogoniant y sydd oddiwrth Dduw yn unig nid ydych yn ei geisio?</verse>
			<verse number="45">Na thybiwch mai Myfi a’ch cyhuddaf wrth y Tad: y mae yr hwn yn eich cyhuddo, Mosheh, yn yr hwn yr ydych chwi yn gobeithio.</verse>
			<verse number="46">Canys pe credech Mosheh, credech Finnau, canys am Danaf efe a ysgrifenodd;</verse>
			<verse number="47">ond os i’w ysgrifeniadau ef na chredwch, pa fodd i’m geiriau I y credwch?</verse>
		</chapter>
		<chapter number="6">
			<verse number="1">Wedi’r pethau hyn, aeth yr Iesu ymaith dros fôr Galilea, yr hwn yw môr Tiberias;</verse>
			<verse number="2">a chanlynai Ef dyrfa fawr, canys gwelent yr arwyddion a wnelai ar y cleifion.</verse>
			<verse number="3">Ac aeth yr Iesu i fynu i’r mynydd, ac yno yr eisteddodd ynghyda’i ddisgyblion.</verse>
			<verse number="4">Ac agos oedd y Pasg, gwyl yr Iwddewon.</verse>
			<verse number="5">Yna’r Iesu, wedi dyrchafu Ei lygaid, a gweled fod tyrfa fawr yn dyfod Atto, a dywedodd wrth Philip, O ba le y prynwn fara fel y bwyttao y rhai hyn?</verse>
			<verse number="6">A hyn a ddywedodd Efe, gan ei brofi ef, canys Efe a wyddai pa beth yr oedd Efe ar fedr ei wneuthur.</verse>
			<verse number="7">Iddo yr attebodd Philip, Gwerth dau can denar o fara nid yw ddigon iddynt fel y bo i bob un gael rhyw ychydig.</verse>
			<verse number="8">Wrtho y dywedodd un o’i ddisgyblion,</verse>
			<verse number="9">Andreas, brawd Shimon Petr, Y mae bachgennyn yma, a chanddo bum torth haidd a dau bysgodyn; eithr y rhai hyn, pa beth ydynt rhwng cynnifer?</verse>
			<verse number="10">Dywedodd yr Iesu, gwnewch i’r dynion led-orwedd. Ac yr oedd glaswellt lawer yn y fan. Gan hyny, lled-orweddodd y gwŷr, ynghylch pum mil o honynt.</verse>
			<verse number="11">Yna y cymmerth yr Iesu y torthau; ac wedi diolch, rhannodd i’r rhai yn eu lled-orwedd; ac yr un ffunud o’r pysgod, gymmaint ag a fynnent.</verse>
			<verse number="12">A phan y’u llanwyd, dywedodd wrth Ei ddisgyblion, Cesglwch y briwfwyd y sydd dros ben fel na bo i ddim ei golli.</verse>
			<verse number="13">Casglasant, gan hyny, a llanwasant ddeuddeg basged o friw-fwyd o’r pum torth haidd, y rhai oeddynt dros ben i’r rhai a fwyttasent.</verse>
			<verse number="14">Gan hyny y dynion, wedi gweled yr arwydd a wnaethai Efe, a dywedasant, Hwn yw, yn wir, y Prophwyd oedd i ddyfod i’r byd.</verse>
			<verse number="15">Yr Iesu, gan hyny, yn gwybod eu bod ar fedr dyfod a’i gipio Ef, fel y gwnaent Ef yn frenhin, a giliodd drachefn i’r mynydd, Ei hunan yn unig.</verse>
			<verse number="16">Ac a’r hwyr wedi dyfod, aeth Ei ddisgyblion i wared at y môr;</verse>
			<verse number="17">ac wedi myned i gwch, aethant dros y môr i Caphernahwm, a thywyllwch weithian a ddaethai, ac hyd yn hyn ni ddaethai yr Iesu attynt.</verse>
			<verse number="18">A’r môr, gwynt mawr yn chwythu, oedd yn codi.</verse>
			<verse number="19">Yna wedi rhwyfo o honynt ynghylch pump ar hugain neu ddeg ar hugain o stadia, gwelsant yr Iesu yn rhodio ar y môr, ac yn nesau at y cwch; ac ofnasant.</verse>
			<verse number="20">Ond Efe a ddywedodd wrthynt, Myfi yw: nac ofnwch.</verse>
			<verse number="21">Yna yn ewyllysgar y derbyniasant Ef i’r cwch, ac yn uniawn y cwch a ddaeth at y tir i’r hwn yr aent.</verse>
			<verse number="22">Trannoeth, y dyrfa, yr hon a safai y tu hwnt i’r môr, a welodd nad oedd cwch arall yno oddieithr un, ac nad aethai yr Iesu ynghyda’i ddisgyblion i’r cwch, eithr ar eu pennau eu hunain yr aethai y disgyblion ymaith,</verse>
			<verse number="23">(eithr yn awr daeth cychod o Tiberias yn gyfagos i’r fan lle y bwyttasant y bara, ar ol rhoddi diolch gan yr Arglwydd);</verse>
			<verse number="24">gan hyny, pan welodd y dyrfa nad oedd yr Iesu yno, na’i ddisgyblion, yr aethant hwy hefyd i’r cychod, a daethant i Caphernahwm gan geisio’r Iesu;</verse>
			<verse number="25">ac wedi Ei gael Ef y tu hwnt i’r môr, dywedasant Wrtho, Rabbi, pa bryd y daethost yma?</verse>
			<verse number="26">Iddynt yr attebodd yr Iesu, a dywedodd, Yn wir, yn wir y dywedaf wrthych, Fy ngheisio yr ydych, nid oherwydd gweled o honoch arwyddion, eithr oherwydd bwytta o honoch o’r torthau a’ch llenwi.</verse>
			<verse number="27">Llafuriwch nid am y bwyd a dderfydd, eithr am y bwyd y sy’n aros i fywyd tragywyddol, yr hwn Mab y Dyn a’i dyry i chwychwi; canys Hwn y bu i’r Tad Ei selio, sef Duw.</verse>
			<verse number="28">Dywedasant, gan hyny, Wrtho, Pa beth a wnawn, fel y gweithredom weithredoedd Duw?</verse>
			<verse number="29">Attebodd yr Iesu, a dywedodd wrthynt, Hwn yw gwaith Duw, credu o honoch yn yr Hwn a ddanfonodd Efe.</verse>
			<verse number="30">Dywedasant, gan hyny, Wrtho, Pa beth, gan hyny, yr wyt yn ei wneuthur, yn arwydd, fel y gwelom ac y credom i Ti? Pa beth yr wyt yn ei weithredu?</verse>
			<verse number="31">Ein tadau, Manna a fwyttasant yn yr anialwch, fel y mae yn ysgrifenedig, “Bara o’r nef a roddodd Efe iddynt i’w fwytta.”</verse>
			<verse number="32">Wrthynt, gan hyny, y dywedodd yr Iesu, Yn wir, yn wir y dywedaf wrthych, Nid Mosheh a roddodd i chwi y bara o’r nef, eithr Fy Nhad sy’n rhoddi i chwi y bara o’r nef, y gwir fara;</verse>
			<verse number="33">canys bara Duw yw’r Hwn sydd yn dyfod i wared o’r nef ac yn rhoddi bywyd i’r byd.</verse>
			<verse number="34">Dywedasant, gan hyny, Wrtho, Arglwydd, dyro yn wastadol i ni y bara hwn.</verse>
			<verse number="35">Wrthynt y dywedodd yr Iesu, Myfi yw bara’r bywyd. Yr hwn sy’n dyfod Attaf ni newyna ddim; ac yr hwn sy’n credu Ynof, ni sycheda ddim, byth.</verse>
			<verse number="36">Eithr dywedais wrthych, Y gwelsoch Fi, ac nid ydych yn credu.</verse>
			<verse number="37">Yr holl a roddo’r Tad i Mi, Attaf y daw; a’r hwn sy’n dyfod Attaf nis bwriaf allan ddim,</verse>
			<verse number="38">canys daethum i wared o’r nef, nid fel y gwnawn Fy ewyllys Fy hun, eithr ewyllys yr Hwn a’m danfonodd.</verse>
			<verse number="39">A hyn yw ewyllys yr Hwn a’m danfonodd, o ’r cwbl a roddes Efe i Mi, na chollwn ddim o hono, eithr ei adgyfodi ef yn y dydd diweddaf;</verse>
			<verse number="40">canys hyn yw ewyllys Fy Nhad, y bo i bob un y sy’n gweled y Mab, ac yn credu Ynddo, gael bywyd tragywyddol; ac Myfi a’i hadgyfodaf yn y dydd diweddaf.</verse>
			<verse number="41">Gan hyny y grwgnachodd yr Iwddewon am Dano Ef, oherwydd dywedyd o Hono, “Myfi yw’r bara a ddaeth i wared o’r nef,” a dywedasant,</verse>
			<verse number="42">Onid Hwn yw Iesu Mab Ioseph, yr Hwn, nyni a adwaenom Ei dad a’i fam? Pa fodd y dywaid Efe yn awr, “O’r nef y daethum i wared?”</verse>
			<verse number="43">Attebodd yr Iesu, a dywedodd wrthynt, Na rwgnachwch â’ch gilydd.</verse>
			<verse number="44">Ni all neb ddyfod Attaf oddiethr i’r Tad, yr Hwn a’m danfonodd, ei dynnu ef; ac Myfi a’i hadgyfodaf yn y dydd diweddaf.</verse>
			<verse number="45">Y mae yn ysgrifenedig yn y Prophwydi “A byddant oll wedi eu dysgu gan Dduw:” pob un o’r a glywodd gan y Tad,</verse>
			<verse number="46">ac a ddysgodd, sy’n dyfod Attaf; nid am fod y Tad wedi Ei weled gan neb, namyn gan yr Hwn sydd o Dduw, Efe a welodd y Tad.</verse>
			<verse number="47">Yn wir, yn wir y dywedaf wrthych, Yr hwn sydd yn credu sydd a chanddo fywyd tragywyddol; Myfi yw bara’r bywyd.</verse>
			<verse number="48">Eich tadau a fwyttasant y manna yn yr anialwch,</verse>
			<verse number="49">ac a fuant feirw.</verse>
			<verse number="50">Hwn yw’r bara sydd yn dyfod i wared o’r nef, fel y bo i ddyn fwytta o hono ac na byddo marw.</verse>
			<verse number="51">Myfi yw’r bara byw, yr hwn a ddaeth i wared o’r nef. Os bwytty neb o’r bara hwn, bydd efe fyw yn dragywydd: ac y bara, yr hwn a roddaf Fi, Fy nghnawd yw, tros fywyd y byd.</verse>
			<verse number="52">Gan hyny, yr ymrafaelodd yr Iwddewon â’u gilydd, gan ddywedyd, Pa fodd y gall Hwn roddi i ni Ei gnawd i’ w fwytta?</verse>
			<verse number="53">Gan hyny, y dywedodd yr Iesu wrthynt, Yn wir, yn wir y dywedaf wrthych, Oni fwyttewch gnawd Mab y Dyn ac yfed Ei waed Ef, nid oes genych fywyd ynoch.</verse>
			<verse number="54">Yr hwn sydd yn bwytta Fy nghnawd I, ac yn yfed Fy ngwaed I, sydd a chanddo fywyd tragywyddol, ac Myfi a’i hadgyfodaf ef yn y dydd diweddaf:</verse>
			<verse number="55">canys Fy nghnawd gwir fwyd yw, ac Fy ngwaed gwir ddiod yw.</verse>
			<verse number="56">Yr hwn sy’n bwytta Fy nghnawd I ac yn yfed Fy ngwaed I, Ynof yr erys, a Minnau ynddo ef.</verse>
			<verse number="57">Fel y danfonodd y Tad byw Fi, Minnau hefyd wyf yn byw trwy’r Tad; ac yr hwn sydd yn Fy mwytta, efe hefyd fydd byw Trwof Fi.</verse>
			<verse number="58">Hwn yw’r bara a ddaeth i wared o’r nef: nid fel y bwyttaodd eich tadau ac y buont feirw: yr hwn sy’n bwytta’r bara hwn fydd byw yn dragywydd.</verse>
			<verse number="59">Y pethau hyn a ddywedodd Efe yn y sunagog, pan yn dysgu yn Caphernahwm.</verse>
			<verse number="60">Llawer, gan hyny, o’i ddisgyblion, wedi clywed hyn, a ddywedasant, Caled yw’r ymadrodd hwn: pwy a all wrando Arno?</verse>
			<verse number="61">A’r Iesu yn gwybod Ynddo Ei hun mai grwgnach am hyn yr oedd Ei ddisgyblion, a ddywedodd wrthynt, Ai hyn sydd i chwi yn dramgwydd?</verse>
			<verse number="62">Pa beth, gan hyny, os gwelwch Fab y Dyn yn myned i fynu i’r lle yr oedd Efe o’r blaen?</verse>
			<verse number="63">Yr yspryd yw’r hyn sy’n bywhau; y cnawd ni lesa ddim: y geiriau a leferais I wrthych, yspryd ydynt, a bywyd ydynt.</verse>
			<verse number="64">Ond y mae o honoch chwi rai nad ynt yn credu; canys gwybod o’r dechreuad yr oedd yr Iesu pwy oedd y rhai nad oeddynt yn credu, a phwy oedd yr hwn ar fedr ei draddodi Ef.</verse>
			<verse number="65">A dywedodd, O achos hyn y dywedais wrthych, Ni all neb ddyfod Attaf, oni bydd wedi ei roddi iddo gan Fy Nhad.</verse>
			<verse number="66">Ar ol hyn yr aeth llawer o’i ddisgyblion ymaith yn eu hol, ac ynghydag Ef ni rodiasant mwyach.</verse>
			<verse number="67">Gan hyny y dywedodd yr Iesu wrth y deuddeg, A ydych chwithau hefyd yn ewyllysio cilio?</verse>
			<verse number="68">Iddo yr attebodd Shimon Petr, Arglwydd, at bwy yr awn ymaith? Ymadroddion bywyd tragywyddol sydd Genyt;</verse>
			<verse number="69">ac nyni a gredasom, ac a wyddom, mai Tydi yw Sanct Duw.</verse>
			<verse number="70">Iddynt yr attebodd yr Iesu, Onid Myfi a’ch dewisais chwi, y deuddeg; ac o honoch chwi un sydd ddiafol?</verse>
			<verse number="71">A dywedai am Iwdas, mab Shimon Ishcariot, canys hwn oedd ar fedr Ei draddodi Ef, un o’r deuddeg.</verse>
		</chapter>
		<chapter number="7">
			<verse number="1">Ac ar ol y pethau hyn, rhodiodd yr Iesu yn Galilea, canys nid ewyllysiai rodio yn Iwdea, canys ei geisio yr oedd yr Iwddewon, i’w ladd Ef.</verse>
			<verse number="2">Ac agos oedd gwyl yr Iwddewon, sef Gwyl y Pebyll.</verse>
			<verse number="3">Gan hyny, dywedodd Ei frodyr Wrtho, Dos drosodd oddiyma, a chilia i Iwdea, fel y bo i’th ddisgyblion hefyd weled Dy weithredoedd y rhai yr wyt yn eu gwneuthur:</verse>
			<verse number="4">canys nid yw neb yn gwneuthur dim yn y dirgel, ac yntau yn ceisio bod yn gyhoedd.</verse>
			<verse number="5">Os y pethau hyn a wnai, amlyga Dy hun i’r byd; canys nid oedd hyd yn oed Ei frodyr yn credu Ynddo.</verse>
			<verse number="6">Gan hyny y dywedodd yr Iesu wrthynt, Fy amser I ni ddaeth etto; ond eich amser chwi sydd yn wastad yn barod.</verse>
			<verse number="7">Ni all y byd eich casau chwi; ond Myfi a gasa, gan Fy mod I yn tystiolaethu am dano fod ei weithredoedd yn ddrwg.</verse>
			<verse number="8">Ewch chwi i fynu i’r wyl; Myfi nid wyf etto yn myned i fynu i’r wyl hon, gan nad yw Fy amser I etto wedi ei gyflawni.</verse>
			<verse number="9">Ac wedi dywedyd y pethau hyn wrthynt, arhosodd yn Galilea.</verse>
			<verse number="10">A phan aethai Ei frodyr i fynu i’r wyl, yna Efe hefyd a aeth i fynu, nid yn amlwg, eithr fel yn ddirgel.</verse>
			<verse number="11">Yr Iwddewon, gan hyny, a’i ceisient Ef yn yr wyl, a dywedasant, Pa le y mae’r dyn hwnw?</verse>
			<verse number="12">A’r murmur am Dano oedd fawr yn y torfeydd: rhai a ddywedent, Dyn da yw; ac eraill a ddywedent, Nage, eithr ar gyfeiliorn yr arwain Efe y dyrfa.</verse>
			<verse number="13">Nid oedd neb, beth bynnag, yn llefaru yn eglur am Dano oherwydd ofn yr Iwddewon.</verse>
			<verse number="14">A’r wyl, weithian, yn ei chanol, aeth yr Iesu i fynu i’r deml, ac yr oedd yn dysgu.</verse>
			<verse number="15">Gan hyny, rhyfeddodd yr Iwddewon, gan ddywedyd, Pa fodd y mae Hwn yn medru ar lythyrenau, heb ddysgu o Hono?</verse>
			<verse number="16">Iddynt, gan hyny, yr attebodd yr Iesu, a dywedodd, Fy nysgad I nid yw Fy eiddo Fi, eithr eiddo yr Hwn a’m danfonodd.</verse>
			<verse number="17">Os ewyllysia neb wneuthur Ei ewyllys Ef, caiff wybod am y dysgad, pa un ai o Dduw y mae, ai Myfi o Honof Fy hun wyf yn llefaru.</verse>
			<verse number="18">Yr hwn sy’n llefaru o hono ei hun, ei ogoniant ef ei hun a gais efe; ond yr hwn sy’n ceisio gogoniant yr hwn a’i danfonodd ef, hwn sydd wir, ac anghyfiawnder nid oes ynddo ef.</verse>
			<verse number="19">Oni fu i Mosheh roddi i chwi y Gyfraith, ac nid oes un o honoch yn gwneuthur y Gyfraith?</verse>
			<verse number="20">Paham y ceisiwch Fy lladd I? Attebodd y dyrfa, Cythraul sydd Genyt: pwy sy’n ceisio Dy ladd Di?</verse>
			<verse number="21">Attebodd yr Iesu, a dywedodd wrthynt, Un weithred a wnaethum, a’r oll o honoch sy’n rhyfeddu.</verse>
			<verse number="22">O achos hyn y bu i Mosheh roddi i chwi yr amdorriad (nid gan mai o Mosheh y mae, eithr o’r tadau), ac ar Sabbath yr amdorrwch ar ddyn.</verse>
			<verse number="23">Os amdorriad a dderbyn dyn ar Sabbath, fel na thorrer Cyfraith Mosheh, ai wrthyf Fi y llidiwch am mai yr holl ddyn a wnaethum yn iach ar y Sabbath.</verse>
			<verse number="24">Na fernwch yn ol y golwg, eithr y gyfiawn farn bernwch.</verse>
			<verse number="25">Gan hyny y dywedodd rhai o’r Ierwshalemitiaid, Onid Hwn yw’r un a geisient Ei ladd?</verse>
			<verse number="26">Ac wele, yn gyhoedd y llefara, ac Wrtho ni ddywedant ddim. Ysgatfydd a ŵyr y pennaethiaid yn wir mai Hwn yw’r Crist?</verse>
			<verse number="27">Eithr Hwn, gwyddom o ba le y mae; ond y Crist, pan ddelo, nid oes neb yn gwybod o ba le y mae.</verse>
			<verse number="28">Gan hyny, y gwaeddodd yr Iesu, pan yn dysgu yn y deml, a chan ddywedyd, Yn gystal Myfi a adwaenoch, a gwyddoch o ba le yr wyf: ac nid o Honof Fy hun y daethum, eithr gwir yw’r Hwn a’m danfonodd, yr Hwn nid ydych chwi yn Ei adnabod:</verse>
			<verse number="29">Myfi a’i hadwaen, canys oddiwrtho Ef yr wyf, ac Efe a’m danfonodd I.</verse>
			<verse number="30">Ceisiasant, gan hyny, Ei ddal Ef; ac ni osododd neb ei law Arno, canys ni ddaethai Ei awr etto.</verse>
			<verse number="31">Ac o’r dyrfa, llawer a gredasant Ynddo, a dywedasant, Y Crist, pan ddelo, ai mwy o arwyddion a wna Efe na’r rhai y mae Hwn wedi eu gwneuthur?</verse>
			<verse number="32">A chlywodd y Pharisheaid y dyrfa yn murmur y pethau hyn am Dano; a danfonodd yr archoffeiriaid a’r Pharisheaid swyddogion, fel y dalient Ef.</verse>
			<verse number="33">Gan hyny, dywedodd yr Iesu, Etto am ychydig amser ynghyda chwi yr wyf, a chiliaf at yr Hwn a’m danfonodd.</verse>
			<verse number="34">Ceisiwch Fi, ac ni’m cewch: a lle yr wyf Fi, chwychwi ni ellwch ddyfod.</verse>
			<verse number="35">Gan hyny y dywedodd yr Iwddewon wrth eu gilydd, I ba le y mae Hwn ar fedr myned, gan mai nyni na chawn Ef? Ai at y rhai ar wasgar ymhlith y Groegiaid y mae Efe ar fedr myned a dysgu’r Groegiaid?</verse>
			<verse number="36">Pa beth yw’r gair hwn a ddywedodd Efe, “Ceisiwch Fi, ac ni’m cewch,” a “Lle yr wyf Fi, chwychwi ni ellwch ddyfod?”</verse>
			<verse number="37">Ac ar y dydd diweddaf, y dydd mawr o’r wyl, safodd yr Iesu, a gwaeddodd, gan ddywedyd, Os oes ar neb syched, deued Attaf, ac yfed.</verse>
			<verse number="38">Yr hwn sydd yn credu Ynof, fel y dywedodd yr Ysgrythyr, “O’i groth ef y rhed afonydd o ddwfr byw.”</verse>
			<verse number="39">A hyn a ddywedodd Efe am yr Yspryd, yr Hwn yr oedd y rhai a gredasant Ynddo ar fedr Ei dderbyn; canys nid oedd yr Yspryd wedi ei roddi etto, am nad oedd yr Iesu etto wedi Ei ogoneddu.</verse>
			<verse number="40">Rhai o’r dyrfa, gan hyny, wedi clywed y geiriau hyn, a ddywedasant, Hwn yw’r Prophwyd yn wir.</verse>
			<verse number="41">Eraill a ddywedasant, Hwn yw’r Crist. Ond rhai a ddywedasant, Nage, canys ai o Galilea y mae Crist yn dyfod?</verse>
			<verse number="42">Onid yw’r Ysgrythyr wedi dweud mai o had Dafydd, ac o Bethlehem, y pentref lle yr oedd Dafydd, y mae’r Crist yn dyfod?</verse>
			<verse number="43">Ymraniad, gan hyny, a wnaed yn y dyrfa o’i blegid Ef.</verse>
			<verse number="44">A rhai o honynt a ewyllysient Ei ddal Ef; ond ni osododd neb ei ddwylaw Arno.</verse>
			<verse number="45">Gan hyny y daeth y swyddogion at yr archoffeiriaid a’r Pharisheaid. Ac wrthynt y dywedasant hwy, Paham na ddaethoch ag Ef?</verse>
			<verse number="46">Attebodd y swyddogion, Ni lefarodd dyn erioed yn y fath fodd.</verse>
			<verse number="47">Gan hyny, atteb iddynt a wnaeth y Pharisheaid, A ydych chwithau hefyd wedi myned ar gyfeiliorn?</verse>
			<verse number="48">A fu i neb o’r pennaethiaid gredu Ynddo, neu o’r Pharisheaid?</verse>
			<verse number="49">Eithr y dyrfa hon, yr hon ni ŵyr y Gyfraith, melldigedig ydynt.</verse>
			<verse number="50">Dywedodd Nicodemus wrthynt (yr hwn a ddaeth Atto o’r blaen, ac yntau yn un o honynt),</verse>
			<verse number="51">A ydyw ein Cyfraith yn barnu dyn oni chlywo yn gyntaf ganddo, a gwybod pa beth a wnaeth efe?</verse>
			<verse number="52">Attebasant, a dywedasant wrtho, A thydi ai o Galilea yr wyt? Chwilia a gwel mai o Galilea nid oes prophwyd yn cyfodi.</verse>
			<verse number="53">[Ac aethant, bob un i’w dŷ ei hun.</verse>
		</chapter>
		<chapter number="8">
			<verse number="1">A’r Iesu a aeth i fynydd yr Olewydd.</verse>
			<verse number="2">Ac ynghyda’r wawr, daeth drachefn i’r deml, a’r holl bobl a ddaeth Atto; ac wedi eistedd o Hono, dysgodd hwynt.</verse>
			<verse number="3">A daeth yr ysgrifenyddion a’r Pharisheaid â gwraig a ddaliesid mewn godineb:</verse>
			<verse number="4">ac wedi ei gosod hi yn y canol, dywedasant wrtho, Athraw, y wraig hon a ddaliwyd ar y weithred yn godinebu.</verse>
			<verse number="5">Ac yn y Gyfraith Mosheh a orchymynodd i ni labyddio y cyfryw wragedd. Tydi, gan hyny, pa beth a ddywedi yn ei chylch?</verse>
			<verse number="6">A hyn a ddywedasant gan Ei demtio, fel y byddai ganddynt yr hyn i’w gyhuddo Ef o hono. A’r Iesu, wedi ymgrymmu tua’r llawr, a ’sgrifenodd â’i fys ar y ddaear.</verse>
			<verse number="7">Ac wrth barhau o honynt yn gofyn Iddo, ymsythodd a dywedodd wrthynt, Y dibechod o honoch, bydded y cyntaf i daflu carreg atti.</verse>
			<verse number="8">A thrachefn wedi ymgrymmu tua’r llawr, â’i fys yr ysgrifenodd ar y ddaear.</verse>
			<verse number="9">A hwy wedi clywed hyn, a aethant allan o un i un, gan ddechreu o’r hynaf hyd yr olaf; a gadawyd yr Iesu yn unig, a’r wraig yn y canol.</verse>
			<verse number="10">Ac wedi ymsythu, yr Iesu a ddywedodd wrthi, Ha wraig, pa le y maent? Oni fu i neb dy gondemnio di?</verse>
			<verse number="11">A hi a ddywedodd, Naddo neb, Arglwydd. A dywedodd yr Iesu, Nid wyf Finnau chwaith yn dy gondemnio di. Dos. O hyn allan na phecha mwyach.]</verse>
			<verse number="12">Trachefn, gan hyny, yr Iesu a lefarodd wrthynt, gan ddywedyd, Myfi yw goleuni’r byd: yr hwn sydd yn Fy nghanlyn, ni rodia ddim yn y tywyllwch, eithr bydd a chanddo oleuni’r bywyd.</verse>
			<verse number="13">Gan hyny, Wrtho y dywedodd y Pharisheaid, Tydi, am Danat Dy hun y tystiolaethi; Dy dystiolaeth nid yw wir.</verse>
			<verse number="14">Attebodd yr Iesu a dywedodd wrthynt, Er mai Myfi a dystiolaethaf am Danaf Fy hun, gwir yw Fy nhystiolaeth, canys gwn o ba le y daethum, ac i ba le y ciliaf: ond chwychwi ni wyddoch o ba le y daethum, nac i ba le y ciliaf.</verse>
			<verse number="15">Chwychwi, yn ol y cnawd y bernwch; Myfi nid wyf yn barnu neb.</verse>
			<verse number="16">Ac os barnu a wnaf Fi, Fy marn sydd wir; canys nid yn unig yr wyf, eithr Myfi, ac yr Hwn a’m danfonodd, sef y Tad.</verse>
			<verse number="17">Ac yn eich Cyfraith chwi yr ysgrifenwyd, “Tystiolaeth dau ddyn, gwir yw.”</verse>
			<verse number="18">Myfi yw’r Hwn sy’n tystiolaethu am Danaf Fy hun, a thystiolaethu am Danaf y mae’r Hwn a’m danfonodd, sef y Tad.</verse>
			<verse number="19">Dywedasant, gan hyny, Wrtho, Pa le y mae Dy Dad? Attebodd yr Iesu, Nid adwaenoch na Myfi, na’m Tad: ped adnabuasech Fi, Fy Nhad hefyd a adnabuasech.</verse>
			<verse number="20">Yr ymadroddion hyn a lefarodd Efe yn y drysorfa, pan yn dysgu yn y deml; ac ni ddaliodd neb Ef, am na ddaethai Ei awr etto.</verse>
			<verse number="21">Gan hyny y dywedodd drachefn wrthynt, Myfi wyf yn cilio, a cheisiwch Fi, ac yn eich pechod y byddwch feirw: lle yr wyf Fi yn cilio, chwychwi ni ellwch ddyfod.</verse>
			<verse number="22">Gan hyny y dywedodd yr Iwddewon, A ladd Efe Ei hun, gan Ei fod yn dweud, “Lle yr wyf Fi yn cilio, chwychwi ni ellwch ddyfod?”</verse>
			<verse number="23">A dywedodd wrthynt, Chwychwi, oddi isod yr ydych; Myfi, oddi uchod yr wyf: Chwychwi, o’r byd hwn yr ydych; Myfi, nid wyf o’r byd hwn.</verse>
			<verse number="24">Gan hyny y dywedais wrthych, “Byddwch feirw yn eich pechodau;” canys oni chredwch mai Myfi yw Efe, byddwch feirw yn eich pechodau.</verse>
			<verse number="25">Gan hyny y dywedasant Wrtho, Tydi, pwy wyt? Wrthynt y dywedodd yr Iesu, Yr hyn a ddywedais wrthych hyd yn oed o’r dechreuad.</verse>
			<verse number="26">Llawer o bethau sydd Genyf i’w llefaru ac i’w barnu am danoch; eithr yr Hwn a’m danfonodd, gwir yw; ac Myfi, y pethau a glywais Ganddo, y rhai hyn yr wyf yn eu llefaru i’r byd.</verse>
			<verse number="27">Ni wyddent mai am y Tad y dywedai wrthynt.</verse>
			<verse number="28">Gan hyny y dywedodd yr Iesu, Pan ddyrchafoch Fab y Dyn, yna y gwybyddwch mai Myfi yw Efe, ac o Honof Fy hun nad wyf yn gwneuthur dim; eithr fel y dysgodd Fy Nhad I, y pethau hyn yr wyf yn eu llefaru.</verse>
			<verse number="29">Ac yr Hwn a’m danfonodd, ynghyda Mi y mae; ni adawodd Fi yn unig, canys y pethau sydd foddlawn Ganddo, yr wyf Fi yn eu gwneuthur bob amser.</verse>
			<verse number="30">Ac Efe yn llefaru y pethau hyn, llawer a gredasant Ynddo.</verse>
			<verse number="31">Gan hyny y dywedodd yr Iesu wrth yr Iwddewon a gredasant Ynddo, Os chwi a arhoswch yn Fy ngair I, Fy nisgyblion mewn gwirionedd ydych;</verse>
			<verse number="32">a chewch wybod y gwirionedd, a’r gwirionedd a’ch rhyddha.</verse>
			<verse number="33">Attebasant Iddo, Had Abraham ydym, ac i neb ni fuom gaeth erioed. Pa fodd yr wyt Ti yn dweud, Rhyddion fyddwch?</verse>
			<verse number="34">Atteb iddynt a wnaeth yr Iesu, Yn wir, yn wir y dywedaf wrthych, Pob un y sy’n gwneuthur pechod, caethwas yw i bechod.</verse>
			<verse number="35">Y caethwas ni erys yn y tŷ am byth; y Mab a erys am byth.</verse>
			<verse number="36">Gan hyny, os y Mab a’ch rhyddha chwi, gwir-ryddion fyddwch.</verse>
			<verse number="37">Gwn mai “had Abraham” ydych; eithr ceisio Fy lladd I yr ydych, gan nad yw Fy ngair a lle iddo ynoch.</verse>
			<verse number="38">Y pethau a welais I gyda’r Tad, yr wyf yn eu llefaru; a chwithau hefyd, y pethau a glywsoch gan eich tad, yr ydych yn eu gwneud.</verse>
			<verse number="39">Attebasant a dywedasant Wrtho, Ein tad, Abraham yw. Wrthynt y dywedodd yr Iesu,</verse>
			<verse number="40">Pe plant Abraham fyddech, gweithredoedd Abraham a wnaech. Ond yn awr ceisio Fy lladd I yr ydych, dyn a ddywedodd i chwi y gwirionedd yr hwn a glywais gan Dduw.</verse>
			<verse number="41">Hyn ni wnaeth Abraham. Chwi ydych yn gwneuthur gweithredoedd eich tad.</verse>
			<verse number="42">Dywedasant Wrtho, Nyni, nid trwy butteindra y’n cenhedlwyd. Un Tad sydd genym, sef Duw. Dywedyd wrthynt a wnaeth yr Iesu, Pe Duw fyddai eich Tad, carech Fi, canys Myfi, oddiwrth Dduw y daethum allan, ac yr wyf wedi dyfod,</verse>
			<verse number="43">canys nid o Honof Fy hun y deuais, eithr Efe a’m danfonodd I. Paham na ddeallwch Fy ymadrodd? Am na ellwch wrando Fy ngair I.</verse>
			<verse number="44">Chwychwi, o’ch tad, y diafol, yr ydych; a thrachwantau eich tad a ewyllysiwch eu gwneuthur. Efe, lleiddiad dyn yr oedd o’r dechreuad, ac yn y gwirionedd ni safodd, gan nad oes gwirionedd ynddo. Pan lefaro gelwydd, o’r eiddo ei hun y llefara, canys celwyddwr yw, ac yn dad iddo.</verse>
			<verse number="45">Ond Myfi, gan mai y gwirionedd yr wyf yn ei ddywedyd, nid ydych yn Fy nghredu.</verse>
			<verse number="46">Pwy o honoch a’m hargyhoedda am bechod? Os y gwirionedd yr wyf yn ei ddywedyd, paham nad ydych chwi yn Fy nghredu?</verse>
			<verse number="47">Yr hwn sydd o Dduw, ymadroddion Duw a wrendy efe; o achos hyn nid ydych chwi yn eu gwrando, am nad o Dduw yr ydych.</verse>
			<verse number="48">Attebodd yr Iwddewon a dywedasant Wrtho, Onid da y dywedwn mai Shamariad wyt Ti, a chythraul sydd Genyt.</verse>
			<verse number="49">Attebodd yr Iesu, Myfi nid wyf a chythraul Genyf, eithr anrhydeddu Fy Nhad yr wyf, a chwychwi ydych yn Fy nianrhydeddu I.</verse>
			<verse number="50">Ond Myfi nid wyf yn ceisio Fy ngogoniant; y mae a’i cais, ac a farn.</verse>
			<verse number="51">Yn wir, yn wir y dywedaf wrthych, Os Fy ngair I a geidw dyn, marwolaeth ni wel efe yn dragywydd.</verse>
			<verse number="52">Dywedyd Wrtho a wnaeth yr Iwddewon, Yn awr y gwyddom fod cythraul Genyt. Abraham a fu farw, ac y prophwydi; a Thydi a ddywedi, “Os Fy ngair a geidw dyn, nid archwaetha farwolaeth yn dragywydd.”</verse>
			<verse number="53">A wyt Ti yn fwy na’n tad Abraham, yr hwn a fu farw? A’r prophwydi a fuant feirw? Pwy yr wyt yn Dy wneuthur Dy hun?</verse>
			<verse number="54">Attebodd yr Iesu, Os wyf Fi yn gogoneddu Fy hun, Fy ngogoniant nid yw ddim; Fy Nhad yw’r Hwn sydd yn Fy ngogoneddu, am yr Hwn chwi a ddywedwch mai eich Duw yw, ac nid adwaenoch Ef.</verse>
			<verse number="55">Ond Myfi a’i hadwaen Ef, ac os dywedaf nad adwaen Ef, byddaf debyg i chwi, yn gelwyddwr: eithr Ei adnabod yr wyf, a’i air Ef yr wyf yn ei gadw.</verse>
			<verse number="56">Abraham eich tad a orfoleddodd am weled Fy nydd I: a gwelodd ef, a llawenychodd.</verse>
			<verse number="57">Gan hyny y dywedodd yr Iwddewon Wrtho, Deng mlwydd a deugain nid oes etto Genyt, ac Abraham a welaist!</verse>
			<verse number="58">Dywedyd wrthynt a wnaeth yr Iesu, Yn wir, yn wir y dywedaf wrthych, Cyn i Abraham ei eni, Myfi wyf.</verse>
			<verse number="59">Gan hyny y codasant gerrig fel y’u taflent Atto. A’r Iesu a ymguddiodd, a ac aeth allan o’r deml.</verse>
		</chapter>
		<chapter number="9">
			<verse number="1">Ac wrth fyned heibio, gwelodd ddyn dall o’i enedigaeth.</verse>
			<verse number="2">A gofyn Iddo a wnaeth Ei ddisgyblion, gan ddywedyd, Rabbi, pwy a bechodd, ai hwn ai ei rieni, fel mai dall y genid ef?</verse>
			<verse number="3">Attebodd yr Iesu, Hwn ni phechodd nac ei rieni; eithr fel yr amlygid gweithredoedd Duw ynddo.</verse>
			<verse number="4">I ni y mae rhaid gweithio gweithredoedd yr Hwn a’m danfonodd tra y mae’ r dydd: dyfod y mae’ r nos, pan ni all neb weithio.</verse>
			<verse number="5">Tra yn y byd yr wyf, goleuni’r byd ydwyf.</verse>
			<verse number="6">Wedi dywedyd y geiriau hyn, poerodd ar lawr, a gwnaeth glai o’r poeryn, ac enneiniodd y clai ar ei lygaid ef, a dywedodd wrtho, Dos;</verse>
			<verse number="7">ymolch yn llyn Shiloam (yr hwn a gyfieithir Danfonedig). Gan hyny yr aeth efe ymaith, ac ymolchodd, a daeth yn gweled.</verse>
			<verse number="8">Y cymmydogion, gan hyny, ac y rhai a’i gwelent ef o’r blaen mai cardotyn ydoedd, a ddywedasant, Onid hwn yw’r dyn oedd yn eistedd ac yn cardotta?</verse>
			<verse number="9">Eraill a ddywedasant, Nage, eithr tebyg iddo yw. Efe a ddywedodd, Myfi yw efe.</verse>
			<verse number="10">Dywedasant, gan hyny, wrtho, Pa fodd, gan hyny, yr agorwyd dy lygaid di?</verse>
			<verse number="11">Attebodd efe, Y dyn a elwir Iesu, clai a wnaeth Efe, ac enneiniodd fy llygaid i, a dywedodd wrthyf, “Dos i Shiloam ac ymolch.” Wedi myned, gan hyny, ac wedi ymolchi, fy ngolwg a gefais.</verse>
			<verse number="12">A dywedasant wrtho, Pa le y mae Efe? Dywedodd, Nis gwn.</verse>
			<verse number="13">Dygasant ef at y Pharisheaid, sef yr hwn oedd gynt yn ddall.</verse>
			<verse number="14">A Sabbath oedd y dydd yn yr hwn y gwnaeth yr Iesu y clai, ac yr agorodd ei lygaid ef.</verse>
			<verse number="15">Trachefn, gan hyny, y gofynodd y Pharisheaid iddo pa fodd y cawsai ei olwg. Ac efe a ddywedodd wrthynt, Clai a osododd Efe ar fy llygaid i, ac ymolchais, a gweled yr wyf.</verse>
			<verse number="16">Gan hyny y dywedodd rhai o’r Pharisheaid, Nid yw y dyn hwn o Dduw, gan mai y Sabbath ni cheidw. Ac eraill a ddywedasant, Pa fodd y gall dyn pechadurus wneuthur y fath arwyddion?</verse>
			<verse number="17">Ac ymraniad oedd yn eu plith. Dywedasant, gan hyny, drachefn wrth y dall, Pa beth yr wyt ti yn ei ddywedyd am Dano Ef, am agoryd o Hono dy lygaid di?</verse>
			<verse number="18">Ac efe a ddywedodd, Prophwyd yw. Gan hyny, ni chredodd yr Iwddewon am dano, mai dall fuasai, a chael o hono ei olwg, nes galw o honynt rieni yr hwn a gawsai ei olwg,</verse>
			<verse number="19">a gofyn iddynt, gan ddywedyd, Ai hwn yw eich mab, am yr hwn yr ydych chwi yn dweud mai dall y ganwyd ef? Pa fodd, gan hyny, y gwel efe yn awr?</verse>
			<verse number="20">Attebodd ei rieni, a dywedasant, Gwyddom mai hwn yw ein mab, ac mai dall y ganwyd ef;</verse>
			<verse number="21">ond pa fodd y mae efe yr awrhon yn gweled, nis gwyddom; neu pwy a agorodd ei lygaid ef, nyni nis gwyddom. Gofynwch iddo ef ei hun; mewn oedran y mae. Efe a lefara am dano ei hun.</verse>
			<verse number="22">Hyn a ddywedodd ei rieni, oherwydd ofni o honynt yr Iwddewon, canys eisioes y cyttunasai yr Iwddewon, os cyfaddefai neb Ef yn Grist, y cai ei roi allan o’r sunagog.</verse>
			<verse number="23">O achos hyn ei rieni a ddywedasant, Mewn oedran y mae; gofynwch iddo ef ei hun.</verse>
			<verse number="24">Gan hyny, galwasant y dyn eilwaith, sef yr hwn a fuasai ddall, a dywedasant wrtho, Dyro ogoniant i Dduw. Nyni a wyddom fod y dyn hwn yn bechadur.</verse>
			<verse number="25">Gan hyny yr attebodd efe, Ai pechadur yw, nis gwn. Un peth a wn, lle yr oeddwn yn ddall, yn awr y gwelaf.</verse>
			<verse number="26">Dywedasant, gan hyny, wrtho, Pa beth a wnaeth Efe i ti? Pa fodd yr agorodd dy lygaid di?</verse>
			<verse number="27">Attebodd iddynt, Dywedais wrthych eisoes, ac ni wrandawsoch. Paham yr ewyllysiwch glywed drachefn? A ydych chwi yn ewyllysio myned yn ddisgyblion iddo?</verse>
			<verse number="28">A difenwasant ef, a dywedasant, Tydi sydd ddisgybl Iddo Ef, ond nyni, i Mosheh yr ydym yn ddisgyblion.</verse>
			<verse number="29">Nyni a wyddom mai wrth Mosheh y llefarodd Duw; ond am Hwn, nis gwyddom o ba le y mae.</verse>
			<verse number="30">Attebodd y dyn, a dywedodd wrthynt, Yn hyn yn ddiau y mae yn rhyfedd, nad ydych chwi yn gwybod o ba le y mae, ac agorodd Efe fy llygaid i.</verse>
			<verse number="31">Gwyddom ar bechaduriaid nad yw Duw yn gwrando, ond os addolwr yw neb, ac Ei ewyllys Ef a wnelo efe, hwnw y mae yn ei wrando.</verse>
			<verse number="32">Ni chlybuwyd erioed agoryd o neb lygaid un a anesid yn ddall.</verse>
			<verse number="33">Oni bai Hwn o Dduw, ni allasai wneuthur dim.</verse>
			<verse number="34">Attebasant, a dywedasant wrtho, Mewn pechodau y’th anwyd di oll; a thydi wyt yn ein dysgu ni! A bwriasant ef allan.</verse>
			<verse number="35">Clywodd yr Iesu y bwriasant ef allan; a phan gafodd ef, dywedodd, A wyt ti yn credu ym Mab Duw?</verse>
			<verse number="36">Attebedd efe a dywedodd, A phwy yw Efe, Arglwydd, fel y credwyf Ynddo?</verse>
			<verse number="37">Dywedodd yr Iesu, Gwelaist Ef, ac yr Hwn sy’n llefaru â thi, Hwnw yw Efe.</verse>
			<verse number="38">Ac efe a ddywedodd, Credu yr wyf, Arglwydd; ac addolodd Ef.</verse>
			<verse number="39">A dywedodd yr Iesu, I farn Myfi a ddaethum i’r byd hwn, fel y bo i’r rhai na welant weled, ac i’r rhai sy’n gweled fyned yn ddeillion.</verse>
			<verse number="40">Clywodd rhai o’r Phariseaid y pethau hyn, sef y rhai oedd gydag Ef, a dywedasant Wrtho, A ydym ninnau hefyd yn ddeillion?</verse>
			<verse number="41">Dywedyd wrthynt a wnaeth yr Iesu, Pe deillion fyddech, ni fyddai genych bechod: ond yn awr y dywedwch, “Gwelwn,” a ’ch pechod sy’n aros.</verse>
		</chapter>
		<chapter number="10">
			<verse number="1">Yn wir, yn wir y dywedaf wrthych, Yr hwn nad yw’n myned i mewn trwy’r drws i gorlan y defaid, eithr yn dringo o ochr arall, efe sydd leidr ac yspeiliwr.</verse>
			<verse number="2">Ond yr hwn sy’n myned i mewn trwy’r drws, bugail y defaid yw.</verse>
			<verse number="3">I hwn y drysor a egyr; a’r defaid, ar ei lais ef y gwrandawant; ac ei ddefaid ei hun a eilw efe erbyn enw, ac a’u harwain allan.</verse>
			<verse number="4">Pan ei holl ddefaid ei hun a ddygwyd allan ganddo, o’u blaen y mae efe yn myned, a’r defaid a’i canlynant ef,</verse>
			<verse number="5">oherwydd adnabod o honynt ei lais ef: ond dieithryn ni chanlynant ddim, eithr ffoant oddiwrtho, canys nid adwaenant lais y dieithriaid.</verse>
			<verse number="6">Y ddammeg hon a ddywedodd yr Iesu wrthynt; ond hwy ni wyddent pa beth oedd y pethau a lefarai wrthynt.</verse>
			<verse number="7">Dywedyd, gan hyny, trachefn wrthynt a wnaeth yr Iesu, Yn wir, yn wir y dywedaf wrthych, Myfi yw drws y defaid;</verse>
			<verse number="8">yr holl rai, cynnifer ag a ddaethant o’m blaen I, lladron oeddynt, ac yspeilwyr; eithr ni wrandawodd y defaid arnynt.</verse>
			<verse number="9">Myfi yw’r drws. Os trwof Fi yr aiff neb i mewn, cadwedig fydd; ac aiff i mewn, a daw allan; a phorfa a gaiff efe.</verse>
			<verse number="10">Y lleidr ni ddaw oddieithr fel y lladrattao a lladd a distrywio; Myfi a ddaethum fel y bo bywyd iddynt, ac yn helaethach y bo iddynt.</verse>
			<verse number="11">Myfi yw’r bugail da. Y bugail da, ei einioes a ddyd efe i lawr tros y defaid.</verse>
			<verse number="12">Y cyflog-ddyn, yr hwn nid yw fugail, yr hwn nid yw’r defaid ei eiddo ef, a wêl y blaidd yn dyfod, a gadael y defaid y mae, ac yn ffoi, a’r blaidd a’u cipia hwynt ac a’u gwasgara;</verse>
			<verse number="13">gan mai cyflog-ddyn yw, ac na waeth ganddo am y defaid.</verse>
			<verse number="14">Myfi yw’r bugail da, ac adwaenaf Fy nefaid, ac Fy adnabod I y mae Fy nefaid,</verse>
			<verse number="15">fel yr adwaen y Tad Fi, a Minnau yn adnabod y Tad; ac Fy einioes a ddodaf i lawr tros y defaid.</verse>
			<verse number="16">A defaid eraill sydd Genyf, y rhai nid ynt o’r gorlan hon; hwythau hefyd y mae rhaid i Mi eu cyrchu, ac ar Fy llais y gwrandawant: a byddant un praidd, ac un bugail.</verse>
			<verse number="17">O achos hyn y mae’r Tad yn Fy ngharu I, oherwydd i Mi ddodi i lawr Fy einioes fel y cymmerwyf hi drachefn.</verse>
			<verse number="18">Nid yw neb yn ei chymmeryd oddi Arnaf, eithr Myfi wyf yn ei dodi i lawr o Honof Fy hun. Meddiant sydd Genyf i’w dodi i lawr, a meddiant sydd Genyf i’w chymmeryd trachefn. Y gorchymyn hwn a dderbyniais gan Fy Nhad.</verse>
			<verse number="19">Ymranniad a ddigwyddodd drachefn ymhlith yr Iwddewon o achos y geiriau hyn.</verse>
			<verse number="20">Dywedodd llawer o honynt, Cythraul sydd Ganddo, ac allan o’i bwyll y mae; paham Arno Ef y gwrandewch?</verse>
			<verse number="21">Eraill a ddywedasant, Yr ymadroddion hyn nid ydynt eiddo un a chythraul ynddo. Ai cythraul all agoryd llygaid y deillion?</verse>
			<verse number="22">Ac yr oedd y gyssegr-wyl yn Ierwshalem, a’r gauaf oedd hi.</verse>
			<verse number="23">A rhodio yr oedd yr Iesu yn y deml ym mhorth Shalomon.</verse>
			<verse number="24">Yn ei amgylch Ef, gan hyny, y daeth yr Iwddewon, a dywedasant Wrtho, Pa hyd y cedwi ein henaid mewn ammheuaeth? Os Tydi yw y Crist, dywaid wrthym yn eglur.</verse>
			<verse number="25">Atteb iddynt a wnaeth yr Iesu, Dywedais wrthych, ac nid ydych yn credu. Y gweithredoedd y rhai yr wyf Fi yn eu gwneuthur yn enw Fy Nhad, y rhai hyn sy’n tystiolaethu am Danaf:</verse>
			<verse number="26">ond chwychwi nid ydych yn credu gan nad ydych o’m defaid.</verse>
			<verse number="27">Fy nefaid, ar Fy llais y gwrandawant, ac Myfi a’u hadwaen, a chanlynant Fi.</verse>
			<verse number="28">A Myfi bywyd tragywyddol yr wyf yn ei roddi iddynt, ac ni chyfrgollir hwynt yn dragywydd; ac ni chipia neb hwynt o’m llaw.</verse>
			<verse number="29">Fy Nhad, yr Hwn a’u rhoddes i Mi, mwy na phawb yw; ac ni all neb eu cipio o law Fy Nhad.</verse>
			<verse number="30">Myfi a’r Tad, un ydym. Trachefn y cododd yr Iwddewon gerrig fel y llabyddient Ef.</verse>
			<verse number="31">Atteb iddynt a wnaeth yr Iesu,</verse>
			<verse number="32">Llawer o weithredoedd da a ddangosais i chwi oddi wrth Fy Nhad; am ba weithred o honynt y llabyddiwch Fi?</verse>
			<verse number="33">Atteb Iddo a wnaeth yr Iwddewon, Am “weithred dda” nid ydym yn Dy labyddio, eithr am gabledd, ac am i Ti, a Thi yn ddyn, wneuthur Dy hun yn Dduw.</verse>
			<verse number="34">Attebodd yr Iesu iddynt, Onid yw yn ysgrifenedig yn eich Cyfraith, “Myfi a ddywedais, Duwiau ydych.”</verse>
			<verse number="35">Os hwynt-hwy a alwodd Efe “yn Dduwiau,” at y rhai y daeth gair Duw (ac ni all yr Ysgrythyr ei thorri),</verse>
			<verse number="36">am yr Hwn y bu i’r Tad Ei sancteiddio ac Ei ddanfon Ef i’r byd, a ydych chwi yn dweud “Cablu yr wyt,” am ddywedyd o Honof, “Mab Duw ydwyf?”</verse>
			<verse number="37">Os nad wyf yn gwneuthur gweithredoedd Fy Nhad, na chredwch Fi;</verse>
			<verse number="38">ond os eu gwneuthur yr wyf, er i Mi na chredwch, credwch y gweithredoedd, fel y gwybyddoch ac y gweloch mai Ynof y mae y Tad, a Minnau yn y Tad.</verse>
			<verse number="39">Ceisiasant trachefn Ei ddal Ef; ac allan yr aeth Efe o’u dwylaw hwynt.</verse>
			<verse number="40">Ac aeth ymaith trachefn dros yr Iorddonen i’r lle yr oedd Ioan ar y cyntaf yn bedyddio,</verse>
			<verse number="41">ac arhosodd yno: a llawer a ddaethant Atto, a dywedasant, Ioan yn wir ni wnaeth un arwydd, ond yr holl bethau, cynnifer ag a ddywedodd Ioan am Hwn, oeddynt wir.</verse>
			<verse number="42">A llawer a gredasant Ynddo yno.</verse>
		</chapter>
		<chapter number="11">
			<verse number="1">Ac yr oedd rhyw un yn glaf, Lazarus o Bethania, o bentref Mair, a Martha, ei chwaer hi.</verse>
			<verse number="2">A Mair oedd yr hon a enneiniodd yr Arglwydd ag ennaint ac a sychodd Ei draed â’i gwallt, brawd yr hon, Lazarus, oedd glaf.</verse>
			<verse number="3">Gan hyny y danfonodd y chwiorydd Atto, gan ddywedyd, Arglwydd, wele, yr hwn yr wyt yn ei garu, claf yw.</verse>
			<verse number="4">Ac wedi clywed hyn, yr Iesu a ddywedodd, Y clefyd hwn nid yw i farwolaeth, eithr er gogoniant Duw, fel y gogonedder Mab Duw trwyddo.</verse>
			<verse number="5">A hoff oedd gan yr Iesu Martha a’i chwaer a Lazarus.</verse>
			<verse number="6">Gan hyny, pan glybu ei fod yn glaf, yna yn wir yr arhosodd yn y lle yr oedd, ddau ddiwrnod.</verse>
			<verse number="7">Yna, wedi hyny, y dywedodd wrth y disgyblion, Awn i Iwdea drachefn.</verse>
			<verse number="8">Dywedyd Wrtho a wnaeth y disgyblion, Rabbi, yn awr ceisio Dy labyddio yr oedd yr Iwddewon, ac a âi drachefn yno?</verse>
			<verse number="9">Attebodd yr Iesu, Onid oes deuddeg awr o’r dydd? Os rhodia neb y dydd, ni thripia, gan mai goleuni’r byd hwn a wel efe.</verse>
			<verse number="10">Ond os rhodia neb y nos, tripio y mae, gan nad yw y goleuni ynddo.</verse>
			<verse number="11">Hyn a lefarodd Efe, ac wedi hyny y dywedodd wrthynt, Lazarus, ein cyfaill, a aeth i huno; eithr myned yr wyf fel y dihunwyf ef.</verse>
			<verse number="12">Dywedyd Wrtho, gan hyny, a wnaeth y disgyblion, Arglwydd, os huno y mae, iacheir ef.</verse>
			<verse number="13">Ond dywedasai’r Iesu am ei farwolaeth; a hwy a dybiasant mai am hun cwsg y dywedasai.</verse>
			<verse number="14">Yna, gan hyny, dywedyd wrthynt a wnaeth yr Iesu yn eglur, Lazarus a fu farw:</verse>
			<verse number="15">a llawen wyf o’ch plegid chwi, fel y credoch, nad oeddwn yno: eithr awn atto.</verse>
			<verse number="16">Gan hyny y dywedodd Thomas, yr hwn a elwir Didymus, wrth ei gyd-ddisgyblion, Awn ninnau hefyd, fel y byddom feirw gydag Ef.</verse>
			<verse number="17">Gan hyny, wedi dyfod o Hono, yr Iesu a’i cafodd ef wedi bod weithian bedwar diwrnod yn y bedd.</verse>
			<verse number="18">Ac yr oedd Bethania yn agos i Ierwshalem, ynghylch pymtheg ystad oddiwrthi.</verse>
			<verse number="19">A llawer o’r Iwddewon a ddaethent at Martha a Mair fel y cysurent hwynt am eu brawd.</verse>
			<verse number="20">Martha, gan hyny, pan glybu fod yr Iesu yn dyfod, a gyfarfu ag Ef; ond Mair, yn y tŷ yr arhosodd.</verse>
			<verse number="21">Gan hyny y dywedodd Martha wrth yr Iesu, Arglwydd, pe buasit yma, ni fuasai farw fy mrawd.</verse>
			<verse number="22">Ac yn awr, gwn pa beth bynnag a ofynech gan Dduw, y dyry Duw i Ti.</verse>
			<verse number="23">Dywedyd wrthi a wnaeth yr Iesu, Adgyfodir dy frawd.</verse>
			<verse number="24">Dywedyd Wrtho a wnaeth Martha, Gwn yr adgyfodir ef yn yr adgyfodiad, y dydd diweddaf.</verse>
			<verse number="25">Dywedyd wrthi a wnaeth yr Iesu, Myfi yw’r adgyfodiad ac y bywyd. Yr hwn sy’n credu Ynof, er marw o hono, a fydd byw:</verse>
			<verse number="26">a phob un y sy’n fyw ac yn credu Ynof, ni fydd marw yn dragywydd. Ai credu hyn yr wyt?</verse>
			<verse number="27">Dywedodd Wrtho, Ydwyf, Arglwydd; myfi a gredais mai Tydi yw y Crist, Mab Duw, yr Hwn sydd yn dyfod i’r byd.</verse>
			<verse number="28">Ac wedi dywedyd hyn yr aeth hi ymaith, a galwodd Mair ei chwaer, yn ddirgel, gan ddywedyd, Yr Athraw a ddaeth ac a’th eilw.</verse>
			<verse number="29">A hithau, pan glybu hyn, a gododd ar frys ac a aeth Atto.</verse>
			<verse number="30">Ac ni ddaethai’r Iesu etto i’r pentref, ond yr oedd etto yn y fan lle y cyfarfu Martha ag Ef.</verse>
			<verse number="31">Gan hyny, yr Iwddewon, y rhai oedd gyda hi yn y tŷ ac yn ei chysuro, gan weled Mair mai ar frys y codasai ac yr aethai allan, a’i canlynasant hi, gan dybied ei bod yn myned at y bedd fel y gwylai yno.</verse>
			<verse number="32">Mair, gan hyny, pan ddaeth lle yr oedd yr Iesu, pan y’i gwelodd, a syrthiodd wrth Ei draed, gan ddywedyd, Pe buasit yma, ni fuasai farw fy mrawd.</verse>
			<verse number="33">Yr Iesu, gan hyny, pan welodd hi yn gwylo, a’r Iwddewon y rhai a ddaethent gyda hi, yn gwylo, a riddfanodd yn yr yspryd ac yr ymgynhyrfodd;</verse>
			<verse number="34">a dywedodd, Pa le y dodasoch ef? Dywedasant Wrtho, Arglwydd, tyred a gwel.</verse>
			<verse number="35">Gwylodd yr Iesu. Gan hyny y dywedodd yr Iwddewon, Wele, fel y carai ef.</verse>
			<verse number="36">Ond rhai o honynt a ddywedasant, Oni allasai Hwn,</verse>
			<verse number="37">yr Hwn a agorodd lygaid y dall, beri na fuasai chwaith i hwn farw?</verse>
			<verse number="38">Yr Iesu, gan hyny, gan riddfan trachefn Ynddo Ei hun, a ddaeth at y bedd; a gogof oedd, a maen oedd yn gorwedd wrtho.</verse>
			<verse number="39">Dywedodd yr Iesu, dygwch ymaith y maen. Dywedyd Wrtho a wnaeth chwaer yr hwn a fu farw, sef Martha, Arglwydd, y mae efe weithian yn drewi, canys yn ei bedwerydd dydd y mae.</verse>
			<verse number="40">Dywedyd wrthi a wnaeth yr Iesu, Oni ddywedais wrthyt, Os credi, gweli ogoniant Duw.</verse>
			<verse number="41">Gan hyny, dygasant ymaith y maen; a’r Iesu a gododd Ei lygaid i fynu, ac a ddywedodd, Y Tad, diolchaf i Ti am wrando o Honot Arnaf.</verse>
			<verse number="42">Ac Myfi a wyddwn Dy fod bob amser yn gwrando Arnaf Fi, eithr o achos y dyrfa sydd yn sefyll o amgylch y dywedais, fel y credont mai Tydi a’m danfonaist I.</verse>
			<verse number="43">Ac wedi dywedyd hyn, â llais uchel y llefodd, Lazarus, yma allan:</verse>
			<verse number="44">ac allan y daeth yr hwn a fuasai farw, yn rhwym ei draed a’i ddwylaw â llieiniau-claddu, a’i wyneb â napcyn a amrwymwyd. Dywedyd wrthynt a wnaeth yr Iesu, Gollyngwch ef yn rhydd, a gadewch iddo fyned ymaith.</verse>
			<verse number="45">Gan hyny, llawer o’r Iwddewon, y rhai a ddaethent at Mair ac a welsant yr hyn a wnaeth Efe,</verse>
			<verse number="46">a gredasant Ynddo; ond rhai o honynt a aethant ymaith at y Pharisheaid, ac a ddywedasant wrthynt y pethau a wnaeth yr Iesu.</verse>
			<verse number="47">Gan hyny y casglodd yr archoffeiriaid a’r Pharisheaid Gynghor ynghyd, a dywedasant, Pa beth yr ydym yn ei wneuthur, canys y dyn Hwn, llawer o arwyddion y mae Efe yn eu gwneud?</verse>
			<verse number="48">Os gadawn Iddo fel hyn, pawb a gredant Ynddo; a daw y Rhufeiniaid, a dygant ymaith ein lle ni ac ein cenedl hefyd.</verse>
			<verse number="49">A rhyw un o honynt, Caiaphas, ac efe yn archoffeiriad y flwyddyn honno,</verse>
			<verse number="50">a ddywedodd wrthynt, Chwychwi ni wyddoch ddim, ac nid ystyriwch mai buddiol yw i ni fod i un dyn farw dros y bobl, ac nad am yr holl genedl y darffo.</verse>
			<verse number="51">A hyn, nid o hono ei hun y’i dywedodd; eithr ac efe yn archoffeiriad y flwyddyn honno, prophwydodd fod yr Iesu ar fedr marw dros y genedl;</verse>
			<verse number="52">ac nid dros y genedl yn unig, eithr fel y casglai hefyd ynghyd yn un blant Duw, y rhai a wasgarasid.</verse>
			<verse number="53">Gan hyny, o’r dydd hwnw allan, yr ymgynghorasant fel y lladdent Ef.</verse>
			<verse number="54">Yr Iesu, gan hyny, ni rodiodd mwy yn amlwg ymhlith yr Iwddewon, eithr aeth ymaith oddiyno i’r wlad yn agos i’r anialwch, i ddinas Ephraim, fel y’i gelwir, ac yno yr arhosodd ynghyda’r disgyblion.</verse>
			<verse number="55">Ac agos oedd Pasg yr Iwddewon, ac aeth llawer i fynu i Ierwshalem, o’r wlad, cyn y Pasg fel y glanhaent eu hunain.</verse>
			<verse number="56">Gan hyny, ceisiasant yr Iesu, a dywedasant wrth eu gilydd, pan yn sefyll yn y deml, Pa beth a dybygwch chwi?</verse>
			<verse number="57">Ai na ddaw Efe ddim i’r wyl? A rhoddasai yr archoffeiriaid a’r Pharisheaid orchymynion, os byddai neb yn gwybod pa le y mae, ar fynegi o hono fel y dalient Ef.</verse>
		</chapter>
		<chapter number="12">
			<verse number="1">Yr Iesu, gan hyny, chwe diwrnod o flaen y Pasg, a ddaeth i Bethania, lle’r oedd Lazarus, yr hwn a godasai yr Iesu o feirw.</verse>
			<verse number="2">Gwnaethant, gan hyny, Iddo swpper yno, a Martha a wasanaethai, ond Lazarus oedd un o’r rhai yn lled-orwedd ynghydag Ef.</verse>
			<verse number="3">Mair, gan hyny, wedi cymmeryd pwys o ennaint nard gwlyb tra-chostus, a enneiniodd draed yr Iesu, ac â gwallt ei phen y sychodd Ei draed; a’r tŷ a lanwyd ag arogl yr ennaint.</verse>
			<verse number="4">A dywedodd Iwdas Ishcariot, un o’i ddisgyblion Ef, yr hwn oedd ar fedr Ei draddodi Ef,</verse>
			<verse number="5">Paham na chafodd yr ennaint hwn ei werthu er tri chan denar, a’i roddi i dlodion?</verse>
			<verse number="6">A dywedodd hyn, nid am mai am y tlodion y maliai, eithr am mai lleidr ydoedd; ac, a’r cwd ganddo, y pethau a fwrid i mewn a gludai.</verse>
			<verse number="7">Dywedyd, gan hyny, a wnaeth yr Iesu, Gad iddi; bu fel erbyn dydd Fy nghladdedigaeth y cadwai ef;</verse>
			<verse number="8">canys y tlodion sydd bob amser genych ynghyda chwi; ond Myfi, nid bob amser yr wyf genych.</verse>
			<verse number="9">Gwybu, gan hyny, dyrfa fawr o’r Iwddewon, mai yno yr oedd Efe; a daethant, nid o achos yr Iesu yn unig, eithr fel y gwelent Lazarus hefyd, yr hwn a gododd Efe o feirw.</verse>
			<verse number="10">Ac ymgynghorodd yr archoffeiriaid fel y lladdent Lazarus hefyd,</verse>
			<verse number="11">canys o’i achos ef y ciliodd llawer o’r Iwddewon, ac y credasant yn yr Iesu.</verse>
			<verse number="12">Trannoeth tyrfa fawr, yr hon a ddaethai i’r wyl, wedi clywed mai dyfod y mae’r Iesu i Ierwshalem,</verse>
			<verse number="13">a gymmerasant gangau y palmwydd, ac aethant allan i gyfarfod ag Ef, a bloeddient, Hoshanna bendigedig yw’r Hwn sy’n dyfod yn enw’r Arglwydd a Brenhin Israel.</verse>
			<verse number="14">A’r Iesu, wedi cael asynyn, a eisteddodd arno, fel y mae yn ysgrifenedig,</verse>
			<verse number="15">“Nac ofna, ferch Tsion; wele, dy Frenhin sy’n dyfod, yn eistedd ar lwdn asyn.”</verse>
			<verse number="16">Y pethau hyn ni wybu Ei ddisgyblion ar y cyntaf; eithr pan ogoneddasid yr Iesu, yna y cofiasant fod y pethau hyn yn ysgrifenedig am Dano, ac mai y pethau hyn a wnaethant Iddo.</verse>
			<verse number="17">Tystiolaethu, gan hyny, yr oedd y dyrfa, yr hon oedd gydag Ef pan alwodd Efe Lazarus o’r bedd, a’i godi ef o feirw;</verse>
			<verse number="18">o achos hyn y cyfarfu y dyrfa hefyd ag Ef, am glywed o honynt Iddo wneuthur yr arwydd hwn.</verse>
			<verse number="19">Y Pharisheaid, gan hyny, a ddywedasant yn eu plith eu hunain, Gwelwch nad ydych yn tyccio ddim. Wele, y byd a aeth ymaith ar Ei ol Ef.</verse>
			<verse number="20">Ac yr oedd rhai Groegiaid ymhlith y rhai a ddaethant i fynu fel yr addolent ar yr wyl.</verse>
			<verse number="21">Y rhai hyn, gan hyny, a ddaethant at Philip, yr hwn oedd o Bethtsaida, a gofynasant iddo, gan ddywedyd, Syr, ewyllysiem weled yr Iesu.</verse>
			<verse number="22">Daeth Philip a dywedodd wrth Andreas. Daeth Andreas a Philip, a dywedasant wrth yr Iesu.</verse>
			<verse number="23">A’r Iesu a attebodd iddynt, gan ddywedyd, Daeth yr awr y gogonedder Mab y Dyn.</verse>
			<verse number="24">Yn wir, yn wir y dywedaf wrthych, Oni bydd i’r gronyn gwenith, ar ol syrthio i’r ddaear, farw, efe a erys yn unig; ond os bydd marw, llawer o ffrwyth a ddwg efe.</verse>
			<verse number="25">Yr hwn sy’n caru ei einioes, a’i cyll hi; a’r hwn sy’n casau ei einioes yn y byd hwn, i fywyd tragywyddol y’i ceidw.</verse>
			<verse number="26">Os Myfi a wasanaetha neb, ar Fy ol I deued; a lle yr wyf Fi, yno y bydd Fy ngweinidog hefyd. Os bydd neb yn Fy ngwasanaethu I, ei anrhydeddu ef a wna’r Tad.</verse>
			<verse number="27">Yn awr Fy enaid a gynhyrfwyd: a pha beth a ddywedaf? O Dad, gwared Fi allan o’r awr hon. Eithr oherwydd hyn y daethum i’r awr hon.</verse>
			<verse number="28">O Dad, gogonedda Dy enw Di. Daeth, gan hyny, lef o’r nef, Gogoneddais, ac etto y’i gogoneddaf.</verse>
			<verse number="29">Y dyrfa, gan hyny, yr hon oedd yn sefyll ac a glywodd a ddywedodd mai taran fu; eraill a ddywedasant, Angel a lefarodd Wrtho.</verse>
			<verse number="30">Attebodd yr Iesu a dywedodd, Nid o’m hachos I y mae’r llef hon wedi dyfod, eithr o’ch achos chwi.</verse>
			<verse number="31">Yn awr y mae barn y byd hwn: yn awr llywodraethwr y byd hwn a fwriwyd allan;</verse>
			<verse number="32">ac Myfi, os dyrchefir Fi oddiar y ddaear, pawb a dynnaf Attaf Fy hun.</verse>
			<verse number="33">A hyn a ddywedodd Efe gan arwyddo o ba fath angau yr oedd ar fedr marw.</verse>
			<verse number="34">Atteb, gan hyny, Iddo a wnaeth y dyrfa, Nyni a glywsom o’r Gyfraith fod Crist yn aros yn dragywydd: a pha fodd yr wyt Ti yn dywedyd, Rhaid dyrchafu Mab y Dyn?</verse>
			<verse number="35">Pwy yw’r Mab y Dyn hwn? Dywedyd, gan hyny, iddynt a wnaeth yr Iesu, Etto ychydig ennyd y mae’r goleuni yn eich plith. Rhodiwch tra y mae’r goleuni genych, rhag i dywyllwch eich goddiweddyd: a’r hwn sy’n rhodio yn y tywyllwch, ni ŵyr i ba le y mae yn myned.</verse>
			<verse number="36">Tra y mae’r goleuni genych, credwch yn y goleuni, fel y byddoch feibion y goleuni. Y pethau hyn a lefarodd yr Iesu, ac wedi myned ymaith ymguddiodd rhagddynt.</verse>
			<verse number="37">Ac Efe wedi gwneuthur cymmaint o arwyddion yn eu gwydd, ni chredasant Ynddo;</verse>
			<verse number="38">fel y byddai i ymadrodd Eshaiah y prophwyd ei gyflawni, yr hwn a ddywedodd efe, “Arglwydd, pwy a gredodd i’n hymadrodd? A braich Iehofah, i bwy y dadguddiwyd hi?”</verse>
			<verse number="39">Ac o achos hyn ni allent gredu oblegid dywedyd o Eshaiah drachefn,</verse>
			<verse number="40">“Dallodd eu llygaid hwynt, a chaledodd eu calon hwynt, Rhag gweled o honynt â’u llygaid, a deall â’u calon, Ac ymchwelyd o honynt, ac eu hiachau Genyf.”</verse>
			<verse number="41">Y pethau hyn a ddywedodd Eshaiah, am weled o hono Ei ogoniant; a llefarodd am Dano Ef.</verse>
			<verse number="42">Er hyny i gyd, hyd yn oed o’r pennaethiaid llawer a gredasant Ynddo; ond oblegid y Pharisheaid ni chyffesasant, rhag eu rhoi allan o’r sunagog,</verse>
			<verse number="43">canys carent ogoniant dynion yn fwy na gogoniant Duw.</verse>
			<verse number="44">A’r Iesu a lefodd, ac a ddywedodd, Yr hwn sy’n credu Ynof, nid credu Ynof Fi y mae, eithr yn yr Hwn a’m danfonodd:</verse>
			<verse number="45">a’r hwn sydd yn Fy ngweled, gweled yr Hwn a’m danfonodd y mae.</verse>
			<verse number="46">Myfi, yn oleuni y daethum i’r byd hwn, fel pob un y sy’n credu Ynof, yn y tywyllwch nad arhoso.</verse>
			<verse number="47">Ac os neb a glywo Fy ngeiriau I, ac na’u cadwo, Myfi ni farnaf ef, canys ni ddaethum fel y barnwn y byd, eithr fel yr achubwn y byd.</verse>
			<verse number="48">Yr hwn sydd yn Fy nirmygu, ac heb dderbyn Fy ymadroddion, sydd ag iddo yr hwn a’i barn: y gair yr hwn a leferais, efe a’i barn ef yn y dydd diweddaf.</verse>
			<verse number="49">Canys Myfi, nid o Honof Fy hun y lleferais, ond y Tad, yr Hwn a’m danfonodd, Efe a roddes i Mi orchymyn pa beth a ddywedwn a pha beth a lefarwn:</verse>
			<verse number="50">ac Ei orchymyn, gwn mai bywyd tragywyddol yw; y pethau, gan hyny, yr wyf Fi yn eu llefaru, fel y dywedodd y Tad Wrthyf, felly yr wyf yn llefaru.</verse>
		</chapter>
		<chapter number="13">
			<verse number="1">A chyn gwyl y Pasg, gan wybod o’r Iesu y daethai Ei awr i fyned trosodd o’r byd hwn at y Tad, wedi caru yr Eiddo y rhai oedd yn y byd, hyd y diwedd y carodd hwynt.</verse>
			<verse number="2">A swpper wedi dyfod (diafol eisoes wedi ei fwrw i’w galon i Iwdas mab Shimon, Ishcariot, Ei draddodi Ef),</verse>
			<verse number="3">gan wybod o’r Iesu fod pob peth wedi ei roddi Iddo, i’w ddwylaw, gan y Tad, ac mai o Dduw y daethai allan,</verse>
			<verse number="4">ac at Dduw Ei fod yn myned, cyfododd oddiar y swpper, a rhoddodd ymaith Ei gochl-wisg, ac wedi cymmeryd tywel, ymwregysodd.</verse>
			<verse number="5">Wedi hyny, tywalltodd ddwfr i’r cawg, a dechreuodd olchi traed y disgyblion, ac eu sychu â’r tywel â’r hwn yr ymwregysasai.</verse>
			<verse number="6">Daeth, gan hyny, at Shimon Petr. Dywedodd efe Wrtho, Arglwydd, ai Ti sy’n golchi fy nhraed i?</verse>
			<verse number="7">Attebodd yr Iesu a dywedodd wrtho, Yr hyn yr wyf Fi yn Ei wneuthur, tydi ni wyddost yr awr hon; ond cenfyddi ef ar ol hyn.</verse>
			<verse number="8">Dywedyd Wrtho a wnaeth Petr, Ni olchi er dim, fy nhraed i, byth. Atteb iddo a wnaeth yr Iesu, Oni olchaf di, nid oes i ti gyfran gyda Mi.</verse>
			<verse number="9">Dywedyd Wrtho a wnaeth Shimon Petr, Arglwydd, nid fy nhraed yn unig, eithr fy nwylaw hefyd ac fy mhen.</verse>
			<verse number="10">Dywedyd wrtho a wnaeth yr Iesu, I’r hwn a olchwyd, nid oes rhaid ond golchi ei draed, eithr y mae efe yn lân oll.</verse>
			<verse number="11">A chwychwi, glân ydych, eithr nid pawb o honoch; canys gwyddai pwy a’i traddodai Ef; o achos hyn y dywedodd, Nid pawb o honoch sydd lân.</verse>
			<verse number="12">Am hyny pan olchasai eu traed, a chymmeryd ei ddillad, a lled-orwedd trachefn, dywedodd wrthynt, A wyddoch chwi pa beth a wnaethum i chwi?</verse>
			<verse number="13">Chwi a’m galwch “Yr Athraw,” ac “Yr Arglwydd;” a da y dywedwch, canys felly yr wyf.</verse>
			<verse number="14">Os Myfi, gan hyny, a olchais eich traed chwi, “Yr Arglwydd,” ac “Yr Athraw,” chwi hefyd a ddylech olchi traed eich gilydd,</verse>
			<verse number="15">canys esampl a roddais i chwi er mwyn fel y bu i Mi wneuthur i chwi, y bo i chwithau hefyd wneud.</verse>
			<verse number="16">Yn wir, yn wir y dywedaf wrthych, Nid yw gwas yn fwy na’i arglwydd, na chenhadwr yn fwy na’r hwn a’i danfonodd.</verse>
			<verse number="17">Os y pethau hyn a wyddoch, gwyn eich byd os gwnewch hwynt.</verse>
			<verse number="18">Nid am bawb o honoch yr wyf yn dywedyd: Myfi a wn pwy a etholais; eithr fel y bo i’r Ysgrythyr ei chyflawni, “Yr hwn sy’n bwytta fy mara, a ddyrchafodd ei sawdl i’m herbyn.”</verse>
			<verse number="19">Ac yn awr yr wyf yn dywedyd wrthych cyn na ddigwydd, fel y credoch pan ddigwyddo, mai Myfi yw Efe.</verse>
			<verse number="20">Yn wir, yn wir y dywedaf wrthych, yr hwn sy’n derbyn pwy bynnag a ddanfonwyf, Myfi a dderbyn efe; a’r hwn sy’n derbyn Myfi, sy’n derbyn yr Hwn a’m danfonodd.</verse>
			<verse number="21">A phan y pethau hyn a ddywedasai Efe, yr Iesu a gynhyrfwyd yn Ei yspryd, a thystiolaethodd, a dywedodd, Yn wir, yn wir y dywedaf wrthych, Un o honoch a’m traddoda.</verse>
			<verse number="22">Edrych at eu gilydd a wnaeth y disgyblion mewn dyryswch am bwy y dywedai.</verse>
			<verse number="23">A lled-orwedd yr oedd un o’i ddisgyblion ym mynwes yr Iesu, yr hwn oedd hoff gan yr Iesu:</verse>
			<verse number="24">ar hwnw, gan hyny, yr amneidiodd Shimon Petr, a dywedodd wrtho, Dywaid i ni pwy yw yr hwn am yr hwn y dywaid Efe.</verse>
			<verse number="25">Efe yn gorwedd felly ar ddwyfron yr Iesu a ddywedodd Wrtho, Arglwydd, pwy yw efe?</verse>
			<verse number="26">Atteb, gan hyny, a wnaeth yr Iesu, Hwnw yw efe i’r hwn y bydd i Mi, wedi trochi o Honof y tammaid, ei roddi iddo. Wedi trochi’r tammaid, gan hyny, cymmerodd a rhoddodd ef i Iwdas, mab Shimon Ishcariot.</verse>
			<verse number="27">Ac ar ol y tammaid, yna yr aeth Satan i mewn iddo. Dywedyd wrtho gan hyny a wnaeth yr Iesu, Yr hyn yr wyt yn ei wneud, gwna ar frys.</verse>
			<verse number="28">A hyn nid oedd neb o’r rhai yn eu lled-orwedd yn gwybod i ba beth y dywedasai Efe wrtho;</verse>
			<verse number="29">canys rhai a dybient gan fod y cwd gan Iwdas, mai dywedyd wrtho yr oedd yr Iesu, Pryn y pethau y mae rhaid i ni wrthynt i’r wyl, neu I’r tlodion y rhoddai ryw beth.</verse>
			<verse number="30">Wedi derbyn y tammaid, gan hyny, efe a aeth allan yn uniawn. Ac yr oedd hi yn nos.</verse>
			<verse number="31">Gan hyny, pan aethai efe allan, dywedodd yr Iesu, Yn awr gogoneddwyd Mab y Dyn, a Duw a ogoneddwyd Ynddo:</verse>
			<verse number="32">a Duw a’i gogonedda Ef Ynddo Ei hun, ac yn uniawn y gogonedda Ef.</verse>
			<verse number="33">O blant bychain, ychydig etto gyda chwi yr wyf. Ceisiwch Fi; ac fel y dywedais wrth yr Iwddewon, Lle yr wyf Fi yn cilio, chwychwi ni ellwch ddyfod, wrthych chwi hefyd yr wyf yn dywedyd yr awr hon.</verse>
			<verse number="34">Gorchymyn newydd yr wyf yn ei roddi i chwi, Ar garu o honoch eich gilydd; fel y cerais chwi, ar i chwithau hefyd garu eich gilydd.</verse>
			<verse number="35">Wrth hyn y gwybydd pawb mai i Myfi yr ydych yn ddisgyblion, os bydd cariad genych i’ch gilydd.</verse>
			<verse number="36">Dywedyd Wrtho a wnaeth Shimon Petr, Arglwydd, i ba le yr wyt yn cilio? Attebodd yr Iesu, Lle yr wyf yn cilio iddo, ni elli yr awr hon Fy nghanlyn; ond canlyni ar ol hyn.</verse>
			<verse number="37">Dywedyd Wrtho a wnaeth Petr, Arglwydd, paham na allaf Dy ganlyn Di yr awrhon? Fy einioes, trosot Ti, a ddodaf i lawr.</verse>
			<verse number="38">Attebodd yr Iesu, Dy einioes, trosof Fi, a ddodi i lawr! Yn wir, yn wir y dywedaf wrthyt, Ni fydd i geiliog ganu nes y gwedi Fi dair gwaith.</verse>
		</chapter>
		<chapter number="14">
			<verse number="1">Na chynhyrfer eich calon chwi. Credu yr ydych yn Nuw; ac Ynof Finnau hefyd credwch.</verse>
			<verse number="2">Yn nhy Fy Nhad trigfannau lawer sydd; a phe amgen, dywedaswn i chwi, canys myned yr wyf i barottoi lle i chwi.</verse>
			<verse number="3">Ac os af a pharottoi i chwi le, trachefn y deuaf a chymmeraf chwi Attaf Fy hun, fel lle yr wyf Fi, y bo i chwithau hefyd fod.</verse>
			<verse number="4">Ac i ba le yr wyf Fi yn cilio, gwyddoch y ffordd.</verse>
			<verse number="5">Dywedyd Wrtho a wnaeth Thomas, Arglwydd, nis gwyddom i ba le yr wyt yn cilio.</verse>
			<verse number="6">Pa fodd y gwyddom y ffordd? Dywedyd wrtho a wnaeth yr Iesu, Myfi wyf y ffordd a’r gwirionedd a’r bywyd; nid oes neb yn dyfod at y Tad, oddieithr trwof Fi.</verse>
			<verse number="7">Ped adnabuasech Fi, Fy Nhad hefyd a adnabuasech.</verse>
			<verse number="8">O hyn allan yr adwaenoch Ef, a gwelsoch Ef. Dywedyd Wrtho a wnaeth Philip, Arglwydd, dangos i ni y Tad, a digon yw i ni.</verse>
			<verse number="9">Dywedyd wrtho a wnaeth yr Iesu, Ai cyhyd o amser yr wyf gyda chwi, ac nid adnabuost Fi, Philip? Yr hwn a’m gwelodd I a welodd y Tad. Pa fodd yr wyt Ti yn dweud, “Dangos i ni y Tad?”</verse>
			<verse number="10">Oni chredi Fy mod I yn y Tad, a’r Tad Ynof Finnau? Yr ymadroddion y rhai yr wyf Fi yn eu llefaru wrthych, nid o Honof Fy hun yr wyf yn eu llefaru, ond y Tad y sy’n aros Ynof Fi sy’n gwneuthur Ei weithredoedd.</verse>
			<verse number="11">Credwch Fi Fy mod I yn y Tad, ac y Tad Ynof Finnau: ac onite, o achos y gweithredoedd eu hunain credwch Fi.</verse>
			<verse number="12">Yn wir, yn wir y dywedaf wrthych, Yr hwn sy’n credu Ynof, y gweithredoedd y rhai yr wyf Fi yn eu gwneuthur, hwnw hefyd a’u gwna, ac rhai mwy na’r rhai hyn a wna efe, gan mai at y Tad yr wyf Fi yn myned.</verse>
			<verse number="13">A pha beth bynnag a ofynoch yn Fy enw, hyny a wnaf, fel y gogonedder y Tad yn y Mab.</verse>
			<verse number="14">Os gofynwch i Mi ryw beth yn Fy enw, hyny a wnaf.</verse>
			<verse number="15">Os caru Fi yr ydych, Fy ngorchymynion a gedwch,</verse>
			<verse number="16">ac Myfi a ofynaf i’r Tad, a Diddanydd arall a rydd Efe i chwi,</verse>
			<verse number="17">fel y bo gyda chwi yn dragywydd, sef Yspryd y gwirionedd, yr Hwn ni all y byd Ei dderbyn am na wel Ef, ac nad adwaen efe Ef. Chwi a’i hadwaenoch Ef, gan mai gyda chwi y mae yn aros, ac ynoch y bydd.</verse>
			<verse number="18">Nis gadawaf chwi yn amddifaid: deuaf attoch.</verse>
			<verse number="19">Etto ennyd bach, a’r byd nid yw mwyach yn Fy ngweled, ond chwi a’m gwelwch. Oherwydd Fy mod I yn fyw, chwithau hefyd fyddwch fyw.</verse>
			<verse number="20">Yn y dydd hwnw y gwybyddwch chwi Fy mod I yn y Tad, a chwithau Ynof Fi, ac Myfi ynoch chwi.</verse>
			<verse number="21">Yr hwn sydd a’m gorchymynion ganddo, ac yn eu cadw, hwnw yw’r hwn sydd yn Fy ngharu; a’r hwn a’m câr, a gerir gan Fy Nhad; ac Myfi a’i caraf ef, ac egluraf Fy hun iddo.</verse>
			<verse number="22">Dywedyd Wrtho a wnaeth Iwdas (nid yr Ishcariot), Arglwydd, pa beth yw’r achos mai i nyni yr wyt ar fedr egluro Dy hun, ac nid i’r byd?</verse>
			<verse number="23">Attebodd yr Iesu, a dywedodd wrtho, Os neb a’m câr, Fy ngair a geidw efe; ac Fy Nhad a’i câr ef; ac atto y deuwn, a thrigfa gydag ef a wnawn.</verse>
			<verse number="24">Yr hwn nad yw yn Fy ngharu, Fy ngeiriau ni cheidw; ac y gair a glywch nid yw Fy eiddo I, eithr eiddo y Tad yr Hwn a’m danfonodd.</verse>
			<verse number="25">Y pethau hyn a leferais wrthych, tra gyda chwi yr wyf yn aros;</verse>
			<verse number="26">ond y Diddanydd, yr Yspryd Glân, yr Hwn a ddenfyn y Tad yn Fy enw, Efe a ddysg i chwi bob peth, ac a ddwg i’ch cof yr holl bethau a ddywedais wrthych.</verse>
			<verse number="27">Tangnefedd yr wyf yn ei adael i chwi; Fy nhangnefedd yr wyf yn ei roddi i chwi; nid fel y mae’r byd yn rhoddi, yr wyf Fi yn rhoddi i chwi. Na chynhyrfer eich calon, ac nad ofned.</verse>
			<verse number="28">Clywsoch, canys Myfi a ddywedais wrthych, “Ciliaf, a deuaf attoch.” Pe carech Fi, llawenychech oherwydd myned o Honof at y Tad; canys y Tad, mwy na Myfi yw.</verse>
			<verse number="29">Ac yr awr hon y dywedais wrthych cyn na ddigwydd, fel pan ddigwyddo, y credoch.</verse>
			<verse number="30">Nid llawer peth mwyach a lefaraf gyda chwi, canys dyfod y mae llywodraethwr y byd, ac Ynof Fi nid oes iddo ddim:</verse>
			<verse number="31">eithr fel y gwypo’r byd Fy mod yn caru y Tad, ac fel y gorchymynodd y Tad i Mi, felly yr wyf yn gwneuthur. Codwch, awn oddi yma.</verse>
		</chapter>
		<chapter number="15">
			<verse number="1">Myfi yw’r winwydden wir; ac Fy Nhad, y llafurwr yw.</verse>
			<verse number="2">Pob cangen Ynof nad yw yn dwyn ffrwyth, cymmer Efe hi ymaith; a phob un y sy’n dwyn ffrwyth, ei glanhau y mae Efe, fel y dygo fwy o ffrwyth.</verse>
			<verse number="3">Yn awr chwychwi ydych lân o achos y gair a leferais wrthych.</verse>
			<verse number="4">Arhoswch Ynof, ac Myfi ynoch chwi. Fel nad yw’r gangen yn abl i ddwyn ffrwyth o honi ei hun os nad erys yn y winwydden, felly ni ellwch chwithau os nad Ynof yr arhoswch.</verse>
			<verse number="5">Myfi yw’r winwydden, chwychwi yw’r canghennau. Yr hwn sy’n aros Ynof, ac Myfi ynddo yntau, efe sy’n dwyn ffrwyth lawer; canys yn wahan Oddiwrthyf ni ellwch wneuthur dim.</verse>
			<verse number="6">Onid erys un Ynof, bwrir ef allan, fel y gangen, a gwywa: a chasglant hwynt, ac i’r tân y’u bwriant, a llosgir hwynt.</verse>
			<verse number="7">Os arhoswch Ynof, ac Fy ngeiriau a arhosant ynoch, pa beth bynnag a ewyllysiwch, gofynwch ef, a bydd i chwi.</verse>
			<verse number="8">Yn hyn y gogoneddir Fy Nhad, pan ffrwyth lawer a ddygoch; a byddwch Fy nisgyblion I.</verse>
			<verse number="9">Fel y carodd y Tad Fi, Minnau hefyd a’ch cerais chwi. Arhoswch yn Fy nghariad I.</verse>
			<verse number="10">Os Fy ngorchymynion a gedwch, arhoswch yn Fy nghariad; fel y cedwais I orchymynion Fy Nhad, ac yr wyf yn aros yn Ei gariad Ef.</verse>
			<verse number="11">Y pethau hyn a leferais wrthych, fel y bo Fy llawenydd ynoch, ac i’ch llawenydd ei gyflawni.</verse>
			<verse number="12">Hwn yw Fy ngorchymyn, Ar garu o honoch eich gilydd fel y cerais chwi.</verse>
			<verse number="13">Cariad mwy na hwn nid oes gan neb, sef fod i ddyn ddodi i lawr ei einioes dros ei gyfeillion.</verse>
			<verse number="14">Chwychwi yw Fy nghyfeillion, os gwnewch y pethau yr wyf Fi yn eu gorchymyn i chwi.</verse>
			<verse number="15">Nid wyf mwyach yn eich galw yn weision, canys y gwas ni wŷr pa beth y mae ei arglwydd ef yn ei wneuthur; ond chwi a elwais yn gyfeillion, canys pob peth o’r a glywais gan Fy Nhad, a hyspysais i chwi.</verse>
			<verse number="16">Nid chwi a’m dewisasoch I, eithr Myfi a ddewisais chwi, ac a’ch gosodais fel yr eloch chwi, a ffrwyth a ddygoch, ac y bo i’ch ffrwyth aros; fel pa beth bynnag a ofynoch gan y Tad, y rhoddo Efe i chwi.</verse>
			<verse number="17">Hyn a orchymynaf i chwi, Garu o honoch eich gilydd.</verse>
			<verse number="18">Os y byd a’ch casa chwi, gwyddoch y bu’m I o’ch blaen chwi yn gas ganddo.</verse>
			<verse number="19">Os o’r byd y byddech, y byd a garai ei eiddo; ond gan nad o’r byd yr ydych, eithr Myfi a’ch dewisais allan o’r byd, o achos hyn eich casau y mae y byd.</verse>
			<verse number="20">Cofiwch yr ymadrodd a ddywedais I wrthych, Nid yw’r gwas yn fwy na’i arglwydd. Os Myfi a erlidiasant, chwychwi hefyd a erlidiant: os Fy ngair I a gadwasant, yr eiddoch chwithau hefyd a gadwant.</verse>
			<verse number="21">Ond y pethau hyn oll a wnant i chwi o achos Fy enw, gan nad adnabuant yr Hwn a’m danfonodd.</verse>
			<verse number="22">Pe na ddelswn a llefaru wrthynt, pechod ni fuasai arnynt; ond yr awrhon nid oes esgus ganddynt am eu pechod.</verse>
			<verse number="23">Yr hwn a’m casao I, Fy Nhad hefyd a gasa efe.</verse>
			<verse number="24">Pe na wnelswn yn eu plith weithredoedd na fu i neb arall eu gwneud, pechod ni fuasai arnynt; ond yn awr, gwelsant a chasasant Fyfi ac Fy Nhad.</verse>
			<verse number="25">Eithr fel y cyflawnid y gair sydd ysgrifenedig yn eu Cyfraith, “Casasant fi yn ddïachos.”</verse>
			<verse number="26">Ond pan ddel y Diddanydd, yr Hwn a ddanfonaf Fi i chwi oddiwrth y Tad, Yspryd y gwirionedd, yr Hwn o’r Tad y deilliaw, Efe a dystiolaetha am Danaf;</verse>
			<verse number="27">a chwychwi a dystiolaethwch, canys o’r dechreuad yr ydych gyda Mi.</verse>
		</chapter>
		<chapter number="16">
			<verse number="1">Y pethau hyn a leferais wrthych fel na’ch tramgwydder.</verse>
			<verse number="2">Allan o’r sunagogau y rhoddant chwi; eithr dyfod y mae’r awr y bydd i bob un a’ch lladdo, dybio mai gwasanaeth a offrwm efe i Dduw.</verse>
			<verse number="3">A’r pethau hyn a wnant, gan nad adwaenant y Tad na Myfi.</verse>
			<verse number="4">Eithr y pethau hyn a leferais wrthych, fel pan ddel eu hawr, y cofioch hwynt, y dywedais I wrthych. Y pethau hyn ni ddywedais wrthych o’r dechreuad, gan mai gyda chwi yr oeddwn.</verse>
			<verse number="5">Ond yn awr cilio yr wyf at yr Hwn a’m danfonodd, ac nid oes neb o honoch yn gofyn i Mi, I ba le y cili?</verse>
			<verse number="6">Eithr am mai’r pethau hyn a leferais wrthych, tristwch a lanwodd eich calon.</verse>
			<verse number="7">Eithr Myfi a ddywedais y gwirionedd i chwi. Buddiol yw i chwi Fy myned I ymaith, canys onid af ymaith, y Diddanydd ni ddaw attoch; ond os af, danfonaf Ef attoch.</verse>
			<verse number="8">Ac wedi dyfod, Efe a argyhoedda’r byd ynghylch pechod, ac ynghylch cyfiawnder,</verse>
			<verse number="9">ac ynghylch barn: ynghylch pechod, am nad ydynt yn credu Ynof;</verse>
			<verse number="10">ac ynghylch cyfiawnder, gan mai at y Tad yr wyf yn cilio,</verse>
			<verse number="11">ac mwyach na’m gwelwch; ac ynghylch barn, oblegid tywysog y byd hwn a farnwyd.</verse>
			<verse number="12">Llawer peth etto sydd Genyf i’w llefaru wrthych, eithr ni ellwch eu dwyn yn awr;</verse>
			<verse number="13">ond pan ddel Efe, Yspryd y gwirionedd, tywys Efe chwi i’r holl wirionedd; canys ni lefara o Hono Ei hun, eithr cynnifer bethau ag a glywo a lefara Efe; a’r pethau y sy’n dyfod, a fynega Efe i chwi.</verse>
			<verse number="14">Efe a’m gogonedda I, canys o’r eiddof y derbyn, ac y mynega i chwi.</verse>
			<verse number="15">Yr holl bethau, cynnifer ag sydd gan y Tad, eiddof Fi ydynt; o achos hyn y dywedais, “O’r eiddof Fi y derbyn, ac y mynega i chwi.”</verse>
			<verse number="16">Ychydig ennyd ac mwyach ni’m gwelwch; a thrachefn ychydig a gwelwch Fi.</verse>
			<verse number="17">Dywedodd, gan hyny, rai o’i ddisgyblion wrth eu gilydd, Pa beth yw hyn a ddywaid Efe wrthym, “Ychydig ennyd ac ni’m gwelwch, a thrachefn ychydig ennyd a gwelwch Fi,” a “Cilio yr wyf at y Tad?”</verse>
			<verse number="18">Gan hyny y dywedasant, Pa beth yw hyn a ddywaid Efe, “Ychydig ennyd?” Nis gwyddom pa beth a ddywaid Efe.</verse>
			<verse number="19">Gwybu yr Iesu yr ewyllysient ofyn Iddo, a dywedodd wrthynt, Ai am hyn yr ymofynwch â’ch gilydd, am ddywedyd o Honof, “Ychydig ennyd ac ni’m gwelwch; a thrachefn ychydig ennyd a gwelwch Fi:”</verse>
			<verse number="20">Yn wir, yn wir y dywedaf wrthych, Gwylo a galaru a wnewch chwi, ond y byd a lawenycha; chwi a dristheir, ond eich tristwch a droir yn llawenydd.</verse>
			<verse number="21">Gwraig wrth esgor, sydd a thristwch arni oherwydd dyfod ei hawr; ond wedi geni y plentyn, ni chofia mwyach ei gofid o achos ei llawenydd am y ganwyd dyn i’r byd.</verse>
			<verse number="22">A chwithau, gan hyny, yn awr yn wir tristwch sydd genych, ond eilchwyl y gwelaf chwi, a llawenycha eich calon, a’ch llawenydd ni ddwg neb oddi arnoch.</verse>
			<verse number="23">A’r dydd hwnw Genyf Fi ni ofynwch ddim. Yn wir, yn wir y dywedaf wrthych,</verse>
			<verse number="24">Os gofynwch ddim gan y Tad, rhydd Efe i chwi yn Fy enw. Hyd yn hyn ni ofynasoch ddim yn Fy enw: gofynwch, a derbyniwch, fel y bo eich llawenydd yn gyflawnedig.</verse>
			<verse number="25">Y pethau hyn, mewn damhegion y’u lleferais wrthych. Dyfod y mae’r awr pan nid mewn damhegion y llefaraf mwyach wrthych, eithr yn eglur y mynegaf am y Tad wrthych.</verse>
			<verse number="26">Y dydd hwnw yn Fy enw y gofynwch; ac nid wyf yn dywedyd wrthych y gofynaf Fi gan y Tad am danoch,</verse>
			<verse number="27">canys y Tad Ei hun a’ch câr chwi am i chwi Fy ngharu I a chredu mai oddiwrth y Tad y daethum I allan.</verse>
			<verse number="28">Daethum allan oddiwrth y Tad, a daethum i’r byd. Trachefn gadael y byd yr wyf, ac yn myned at y Tad.</verse>
			<verse number="29">Dywedodd Ei ddisgyblion, Wele, yn awr, yn eglur y lleferi, ac nid dammeg o gwbl a ddywedi.</verse>
			<verse number="30">Yn awr y gwyddom y gwyddost bob peth, ac nad oes Genyt raid i neb ofyn i Ti; wrth hyn y credwn mai oddiwrth Dduw y daethost allan.</verse>
			<verse number="31">Atteb iddynt a wnaeth yr Iesu, Ai credu yr ydych yn awr?</verse>
			<verse number="32">Wele, dyfod y mae’r awr, a daeth, y gwasgerir chwi, bob un, at yr eiddo, ac Myfi a adewch yn unig. Ac nid wyf yn unig, canys y Tad sydd gyda Mi.</verse>
			<verse number="33">Y pethau hyn a leferais wrthych, fel Ynof y bo tangnefedd genych: yn y byd, gorthrymder a gewch; eithr byddwch hyderus; Myfi a orchfygais y byd.</verse>
		</chapter>
		<chapter number="17">
			<verse number="1">Y pethau hyn a lefarodd yr Iesu; ac wedi codi ei lygaid i’r nef, dywedodd, Y Tad, daeth yr awr; gogonedda Dy Fab Di, fel y bo i’r Mab Dy ogoneddu Di.</verse>
			<verse number="2">Fel y rhoddaist Iddo awdurdod ar bob cnawd, fel i ’r cwbl a roddaist Iddo, y rhoddai iddynt fywyd tragywyddol.</verse>
			<verse number="3">A hwn yw’r bywyd tragywyddol, sef adnabod o honynt Dydi yr unig wir Dduw, ac yr hwn a ddanfonaist, Iesu Grist.</verse>
			<verse number="4">Myfi a’th ogoneddais Di ar y ddaear, gan gwblhau y gwaith a roddaist i Mi i’w wneuthur.</verse>
			<verse number="5">Ac yr awr hon gogonedda Di Fyfi, O Dad, gyda Thi Dy hun, â’r gogoniant oedd Genyf, cyn nad oedd y byd, gyda Thi.</verse>
			<verse number="6">Eglurais Dy enw Di i’r dynion a roddaist i Mi allan o’r byd; eiddot Ti oeddynt, ac i Mi y rhoddaist hwynt; a’th air a gadwasant.</verse>
			<verse number="7">Yn awr y gwyddant am yr holl bethau, cynnifer ag a roddaist i Mi, mai oddi Wrthyt Ti y maent;</verse>
			<verse number="8">canys yr ymadroddion a roddaist i Mi, a roddais iddynt, a hwy a’ u derbyniasant, a chredasant mai Tydi a’m danfonaist I.</verse>
			<verse number="9">Myfi a ofynaf drostynt hwy: nid tros y byd y gofynaf, eithr tros y rhai a roddaist i Mi, canys eiddot Ti ydynt.</verse>
			<verse number="10">A’r eiddof Fi oll, eiddot Ti yw, a’th eiddot Ti yn eiddof Fi; a gogoneddwyd Fi ynddynt.</verse>
			<verse number="11">Ac nid wyf mwyach yn y byd; ond y rhai hyn, yn y byd y maent; ac Myfi, Attat Ti yr wyf yn dyfod. Y Tad sancteiddiol, cadw hwynt yn Dy enw yr hwn a roddaist i Mi, fel y byddont yn un, fel Ninnau.</verse>
			<verse number="12">Tra y bu’m gyda hwynt, Myfi a’u cedwais yn Dy enw yr hwn a roddaist i Mi; a gwarchedwais hwynt; ac nid un o honynt a gollwyd, oddieithr mab y golledigaeth, fel y bo i’r ysgrythyr ei chyflawni.</verse>
			<verse number="13">Ac yn awr, Attat yr wyf yn dyfod: ac y pethau hyn yr wyf yn eu llefaru yn y byd fel y bo ganddynt Fy llawenydd yn gyflawnedig ynddynt eu hunain.</verse>
			<verse number="14">Myfi a roddais iddynt Dy air; ac y byd a’u casaodd hwynt gan nad ydynt o’r byd, fel nid wyf Finnau o’r byd.</verse>
			<verse number="15">Ni ofynaf am gymmeryd o Honot hwynt o’r byd, eithr eu cadw rhag y drwg.</verse>
			<verse number="16">O’r byd nid ydynt, fel nid wyf Finnau o’r byd.</verse>
			<verse number="17">Sancteiddia hwynt yn y gwirionedd: Dy air Di, gwirionedd yw.</verse>
			<verse number="18">Fel y danfonaist Fi i’r byd, Myfi hefyd a’u danfonais hwynt i’r byd.</verse>
			<verse number="19">Ac er eu mwyn Myfi a sancteiddiaf Fy hun, fel y byddont hwy hefyd wedi eu sancteiddio mewn gwirionedd.</verse>
			<verse number="20">Ac nid tros y rhai hyn yn unig y gofynaf, eithr tros y rhai hefyd a gredant Ynof trwy eu gair hwynt,</verse>
			<verse number="21">ar iddynt oll fod yn un; fel yr wyt Ti, O Dad, Ynof Fi, a Myfi Ynot Ti, ar iddynt hwy hefyd fod Ynom, fel y bo i’r byd gredu mai Tydi a’m danfonaist I.</verse>
			<verse number="22">Ac y gogoniant a roddaist i Mi, Myfi a’i rhoddais iddynt hwy, fel y byddont yn un, fel yr ydym Ninnau yn un:</verse>
			<verse number="23">Myfi ynddynt hwy, a Thydi Ynof Fi, fel y byddont wedi eu perffeithio yn un, fel y gwypo’r byd mai Tydi a’m danfonaist I, ac y ceraist hwynt fel y ceraist Fyfi.</verse>
			<verse number="24">O Dad, yr hyn a roddaist i Mi, ewyllysiaf, lle yr wyf Fi, iddynt hwythau hefyd fod ynghyda Mi, fel y gwelont Fy ngogoniant, yr hwn a roddaist i Mi oblegid caru o Honot Fi cyn seiliad y byd.</verse>
			<verse number="25">Y Tad cyfiawn, y byd ni’th edwyn Di, ond Myfi a’th adwaen Di, ac y rhai hyn a wyddant mai Tydi a’m danfonaist I;</verse>
			<verse number="26">ac hyspysais iddynt Dy enw, ac a’ i hyspysaf, fel y bo i’r cariad, â’r hwn y ceraist Fi, fod ynddynt hwy, a Minnau ynddynt hwy.</verse>
		</chapter>
		<chapter number="18">
			<verse number="1">Gwedi dywedyd y pethau hyn, yr Iesu a aeth allan ynghyda’i ddisgyblion, dros afon Cedron, lle yr oedd gardd i’r hon yr aeth i mewn, Efe a’i ddisgyblion.</verse>
			<verse number="2">Ac adwaenai Iwdas hefyd, yr hwn oedd yn Ei draddodi Ef, y lle, canys mynych y cyrchasai yr Iesu yno ynghyda’i ddisgyblion.</verse>
			<verse number="3">Iwdas, gan hyny, wedi cael y fyddin, a chan yr archoffeiriaid a’r Pharisheaid weinidogion, a ddaeth yno â lanternau a llusernau ac arfau.</verse>
			<verse number="4">Yr Iesu, gan hyny, yn gwybod yr holl bethau oedd yn dyfod Arno, a aeth allan, a dywedodd wrthynt, Pwy a geisiwch?</verse>
			<verse number="5">Attebasant Iddo, Iesu y Natsaread. Dywedyd wrthynt a wnaeth yr Iesu, Myfi yw. A safai Iwdas, yr hwn oedd yn ei draddodi Ef, gyda hwynt.</verse>
			<verse number="6">Pan, gan hyny, y dywedodd Efe wrthynt, Myfi yw, aethant ymaith yn wysg eu cefnau, a syrthiasant i lawr.</verse>
			<verse number="7">Trachefn, gan hyny, iddynt y gofynodd, Pwy a geisiwch? A hwy a ddywedasant, Iesu y Natsaread.</verse>
			<verse number="8">Attebodd yr Iesu, Dywedais wrthych mai Myfi yw; os, gan hyny, Myfi a geisiwch, gadewch i’r rhai hyn fyned ymaith;</verse>
			<verse number="9">fel y cyflawnid y gair a ddywedasai Efe, “O’r rhai a roddaist i Mi, ni chollais un o honynt.”</verse>
			<verse number="10">Shimon Petr, gan hyny, a chanddo gleddyf, a’i tynnodd ef, a tharawodd was yr archoffeiriad, a thorrodd ymaith ei glust ddehau ef; ac enw y gwas oedd Malchus.</verse>
			<verse number="11">Dywedodd yr Iesu, gan hyny, wrth Petr, Dod dy gleddyf yn y wain. Y cwppan a roddes y Tad i Mi, onid yfaf ef?</verse>
			<verse number="12">Y fyddin, gan hyny, a’r milwriad, a gweinidogion yr Iwddewon,</verse>
			<verse number="13">a ddaliasant yr Iesu, a rhwymasant Ef, a dygasant Ef at Chanan yn gyntaf, canys yr oedd efe yn chwegrwn i Caiaphas, yr hwn oedd archoffeiriad y flwyddyn honno.</verse>
			<verse number="14">A Caiaphas oedd yr hwn a gynghorasai i’r Iwddewon mai buddiol oedd marw o un dyn dros y bobl.</verse>
			<verse number="15">A chanlyn yr Iesu yr oedd Shimon Petr a disgybl arall. A’r disgybl hwnw oedd adnabyddus gan yr archoffeiriad,</verse>
			<verse number="16">ac aeth i mewn gyda’r Iesu i lys yr archoffeiriad; ond Petr a safodd wrth y drws, allan. Gan hyny yr aeth y disgybl arall allan, yr hwn oedd adnabyddus gan yr archoffeiriad, a llefarodd wrth y ddrysores, a daeth a Petr i mewn.</verse>
			<verse number="17">Dywedodd y llangces, gan hyny, y ddrysores, wrth Petr, Onid wyt tithau o ddisgyblion y dyn hwn? Dywedodd efe, Nac wyf.</verse>
			<verse number="18">A sefyll yr oedd y gweision a’r gweinidogion, wedi gwneuthur tân glo, canys oer ydoedd hi, ac ymdwymnent; ac yr oedd Petr hefyd gyda hwynt yn sefyll ac yn ymdwymno.</verse>
			<verse number="19">Yr archoffeiriad, gan hyny, a ofynodd i’r Iesu ynghylch Ei ddisgyblion ac ynghylch ei ddysgad.</verse>
			<verse number="20">Atteb iddo a wnaeth yr Iesu, Myfi a leferais yn amlwg wrth y byd; Myfi a ddysgais bob amser yn y sunagog ac yn y deml, lle y mae’r holl Iwddewon yn dyfod ynghyd, ac yn y dirgel ni leferais ddim.</verse>
			<verse number="21">Paham mai i Mi y gofyni? Gofyn i’r rhai a glywsant, pa beth a leferais wrthynt. Wele, y rhai hyn a wyddant pa bethau a ddywedais I.</verse>
			<verse number="22">Ac Efe wedi dywedyd y pethau hyn, un o’r gweinidogion a oedd yn sefyll ger llaw, a roddes gernod i’r Iesu, gan ddywedyd, Ai felly yr attebi yr archoffeiriad?</verse>
			<verse number="23">Atteb iddo a wnaeth yr Iesu, Os yn ddrwg y lleferais, tystiolaetha am y drwg; ond os yn dda, paham y tarewi Fi?</verse>
			<verse number="24">Ei ddanfon Ef ymaith, gan hyny, a wnaeth Chanan, yn rhwym, at Caiaphas yr archoffeiriad.</verse>
			<verse number="25">Ac yr oedd Shimon Petr yn sefyll ac yn ymdwymno. Dywedasant, gan hyny, wrtho, Tithau hefyd, onid o’i ddisgyblion Ef yr wyt? Gwadodd efe, a dywedodd, Nac wyf.</verse>
			<verse number="26">Dywedodd un o weision yr archoffeiriad, ac yntau yn gâr i’r hwn y torrasai Petr ei glust, Oni fu i mi dy weled yn yr ardd gydag Ef?</verse>
			<verse number="27">Trachefn, gan hyny, y gwadodd Petr, ac yn uniawn ceiliog a ganodd.</verse>
			<verse number="28">Dygasant, gan hyny, yr Iesu oddiwrth Caiaphas i’r llys, a’r bore ydoedd; a hwy nid aethant i mewn i’r llys, rhag eu halogi, eithr fel y bwyttaent y Pasg.</verse>
			<verse number="29">Gan hyny yr aeth Pilat allan attynt, a dywedodd, Pa gyhuddiad a ddygwch yn erbyn y dyn hwn?</verse>
			<verse number="30">Attebasant, a dywedasant wrtho, Oni bai fod Hwn yn ddrwg-weithredwr, ni thraddodasem Ef i ti.</verse>
			<verse number="31">Dywedyd, gan hyny, wrthynt a wnaeth Pilat, Cymmerwch chwi Ef, ac yn ol eich Cyfraith bernwch Ef. Dywedyd wrtho a wnaeth yr Iwddewon, I nyni nid cyfreithlawn yw lladd neb.</verse>
			<verse number="32">Fel y byddai i air yr Iesu ei gyflawni, yr hwn a ddywedasai Efe, gan arwyddoccau o ba fath ar angau yr oedd Efe ar fedr marw.</verse>
			<verse number="33">Gan hyny, myned i mewn trachefn i’r llys a wnaeth Pilat, a galwodd yr Iesu, a dywedodd Wrtho, Ai Tydi yw Brenhin yr Iwddewon?</verse>
			<verse number="34">Attebodd yr Iesu, Ai o honot dy hun yr wyt ti yn dywedyd hyn, ai eraill a ddywedasant wrthyt am Danaf?</verse>
			<verse number="35">Attebodd Pilat, A ydwyf fi yn Iwddew? Dy genedl a’r archoffeiriaid a’th draddodasant i mi.</verse>
			<verse number="36">Pa beth a wnaethost? Attebodd yr Iesu, Fy nheyrnas I nid yw o’r byd hwn. Ped o’r byd hwn y buasai Fy nheyrnas I, Fy ngweinidogion I a ymdrechasent fel na’m traddodid i’r Iwddewon: ond yn awr Fy nheyrnas I nid yw oddiyma.</verse>
			<verse number="37">Dywedyd Wrtho, gan hyny, a wnaeth Pilat, Ai brenhin, ynte, wyt Ti? Attebodd yr Iesu, Ti a ddywedi mai brenhin wyf Fi. Myfi a’m ganed er mwyn hyn, ac er mwyn hyn y daethum i’r byd, fel y tystiolaethwn i’r gwirionedd. Pob un y sydd o’r gwirionedd a wrendy Fy llais.</verse>
			<verse number="38">Dywedyd Wrtho a wnaeth Pilat, Pa beth yw gwirionedd? Ac wedi dywedyd hyn yr aeth efe allan trachefn at yr Iwddewon, a dywedodd wrthynt, Nid wyf fi yn cael dim bai ynddo.</verse>
			<verse number="39">Ond y mae defod genych, i mi ollwng un yn rhydd i chwi ar y Pasg. A fynwch chwi, gan hyny, i mi ollwng yn rhydd i chwi Frenhin yr Iwddewon?</verse>
			<verse number="40">Bloeddiasant, gan hyny, drachefn, gan ddywedyd, Nid Hwn, ond Barabbas. Ac yr oedd Barabbas yn lleidr.</verse>
		</chapter>
		<chapter number="19">
			<verse number="1">Yna, gan hyny, y cymmerodd Pilat yr Iesu, a fflangellodd Ef.</verse>
			<verse number="2">A’r milwyr, wedi plethu coron o ddrain, a’i gosodasant ar Ei ben Ef; a chochl burpur a roisant am Dano;</verse>
			<verse number="3">a daethant Atto, a dywedasant, Henffych well, Brenhin yr Iwddewon; a rhoisant Iddo gernodiau.</verse>
			<verse number="4">A myned allan trachefn a wnaeth Pilat, a dywedodd wrthynt, Wele, Ei ddwyn Ef allan attoch yr wyf, fel y gwypoch nad wyf yn cael Ynddo ddim bai.</verse>
			<verse number="5">Aeth yr Iesu, gan hyny, allan, yn gwisgo y goron ddrain a’r gochl burpur. A dywedodd Pilat wrthynt, Wele y dyn.</verse>
			<verse number="6">Gan hyny, pan welodd yr archoffeiriaid a’r gweinidogion Ef, bloeddiasant, gan ddywedyd, Croes-hoelia; croes-hoelia Ef. Dywedyd wrthynt a wnaeth Pilat, Cymmerwch chwi Ef, a chroes-hoeliwch; canys nid wyf fi yn cael Ynddo fai.</verse>
			<verse number="7">Atteb iddo a wnaeth yr Iwddewon, Nyni sydd a Chyfraith genym; ac yn ol y Gyfraith dylai farw, am mai Mab Duw y gwnaeth Efe Ef Ei hun.</verse>
			<verse number="8">Gan hyny, pan glywodd Pilat yr ymadrodd hwn, mwy yr ofnodd;</verse>
			<verse number="9">ac aeth i mewn i’r llys drachefn, a dywedodd wrth yr Iesu, O ba le yr wyt Ti?</verse>
			<verse number="10">A’r Iesu ni roddes atteb iddo. Dywedyd, gan hyny, Wrtho a wnaeth Pilat, Ai wrthyf fi na leferi? Oni wyddost fod genyf awdurdod i’th ollwng yn rhydd, a bod genyf awdurdod i’th groes-hoelio?</verse>
			<verse number="11">Atteb iddo a wnaeth yr Iesu, Ni fuasai genyt ddim awdurdod yn Fy erbyn, oni bai ei rhoddi i ti oddi uchod: o achos hyn, yr hwn a’m traddodes i ti sydd â phechod mwy arno.</verse>
			<verse number="12">O hyny allan, ceisiodd Pilat Ei ollwng Ef yn rhydd; ond yr Iwddewon a waeddasant, gan ddywedyd, Os Hwn a ollyngi yn rhydd, nid wyt gyfaill i Cesar. Pob un y sy’n gwneuthur ei hun yn frenhin, dywedyd yn erbyn Cesar y mae.</verse>
			<verse number="13">Pilat, gan hyny, wedi clywed y geiriau hyn, a ddug allan yr Iesu, ac eisteddodd ar y frawd-faingc yn y lle a elwir y Palmant, ac yn Hebraeg, Gabbatha.</verse>
			<verse number="14">A Pharottoad y Pasg oedd hi; ac ynghylch y chweched awr; a dywedodd efe wrth yr Iwddewon, Wele eich Brenhin.</verse>
			<verse number="15">Gan hyny y bloeddiasant hwy, Ymaith ag Ef; ymaith ag Ef; croes-hoelia Ef. Wrthynt y dywedodd Pilat, Ai eich Brenhin a groes-hoeliaf? Attebodd yr archoffeiriaid, Nid oes genym frenhin oddieithr Cesar.</verse>
			<verse number="16">Yna, gan hyny, y traddododd Ef iddynt i’w groes-hoelio.</verse>
			<verse number="17">Gan hyny y cymmerasant yr Iesu. A chan ddwyn y groes Iddo Ei hun, yr aeth Efe allan i’r lle a elwir Lle ’r benglog,</verse>
			<verse number="18">yr hyn a elwir yn Hebraeg, Golgotha; lle y croes-hoeliasant Ef, ac ynghydag Ef ddau eraill, un o bob tu, a’r Iesu yn y canol.</verse>
			<verse number="19">Ac ysgrifenodd Pilat ditl, a dododd ef ar y groes: ac yr oedd yn ysgrifenedig, Iesu y Natsaread, Brenhin yr Iwddewon.</verse>
			<verse number="20">Y titl hwn, gan hyny, llawer o’r Iwddewon a ddarllenasant, canys agos i’r ddinas oedd y lle y croes-hoeliwyd yr Iesu; ac yr oedd yn ysgrifenedig yn Hebraeg, yn Lladin, ac yn Groeg.</verse>
			<verse number="21">Gan hyny, wrth Pilat y dywedodd archoffeiriaid yr Iwddewon, Nac ysgrifena Brenhin yr Iwddewon, eithr mai Efe a ddywedasai, Brenhin yr Iwddewon ydwyf.</verse>
			<verse number="22">Attebodd Pilat, Yr hyn a ’sgrifenais a ’sgrifenais.</verse>
			<verse number="23">Y milwyr, gan hyny, pan groeshoeliasant yr Iesu, a gymmerasant Ei ddillad, a gwnaethant bedair rhan, i bob milwr ran, ac Ei bais: ac yr oedd y bais yn ddiwnïad, wedi ei gwau o’r cwr uchaf trwyddi oll.</verse>
			<verse number="24">Dywedasant, gan hyny, wrth eu gilydd, Na rwygwn hi, eithr bwriwn goel-brennau am dani, eiddo pwy fydd hi, fel y byddai i’r ysgrythyr ei chyflawni, yr hon a ddywaid, “Rhannu fy nillad y maent yn eu mysg, Ac ar fy ngwisg yn bwrw coelbren.”</verse>
			<verse number="25">Y milwyr, gan hyny, a wnaethant y pethau hyn. A safai wrth groes yr Iesu, Ei fam, a chwaer Ei fam, Mair gwraig Cleophas, a Mair Magdalen.</verse>
			<verse number="26">Yr Iesu, gan hyny, gan weled Ei fam, a’r disgybl a garai Efe, yn sefyll gerllaw, a ddywedodd wrth Ei fam, O wraig, wele dy fab.</verse>
			<verse number="27">Gwedi’n y dywedodd wrth y disgybl, Wele, dy fam; ac o’r awr honno allan y cymmerodd y disgybl hi i’w gartref.</verse>
			<verse number="28">Gwedi’r pethau hyn, yr Iesu yn gwybod fod pob peth weithian wedi ei orphen, fel y cyflawnid yr Ysgrythyr, a ddywedodd, Sychedaf.</verse>
			<verse number="29">Llestr oedd yn gorwedd yno, llawn o finegr; wedi rhoddi ysbwng llawn o’r finegr, ynghylch isop, dodasant ef wrth Ei enau.</verse>
			<verse number="30">Gan hyny, pan gafodd yr Iesu y finegr, dywedodd, Gorphenwyd; a chan ogwyddo Ei ben, rhoddes i fynu yr yspryd.</verse>
			<verse number="31">Yr Iwddewon, gan hyny, gan mai’r Parottoad ydoedd, fel nad arhosai y cyrph ar y groes ar y Sabbath, (canys mawr oedd dydd y Sabbath hwnw), a ofynasant i Pilat am gael torri eu hesgeiriau hwynt, a’u tynnu i lawr.</verse>
			<verse number="32">Gan hyny, daeth y milwyr, ac esgeiriau y cyntaf a dorrasant,</verse>
			<verse number="33">ac eiddo’r llall a groes-hoeliasid gydag Ef; ac wedi dyfod at yr Iesu, pan welsant Ef wedi marw eisoes, ni thorrasant Ei esgeiriau Ef;</verse>
			<verse number="34">eithr un o’r milwyr, â gwayw-ffon, a wanodd Ei ystlys Ef, a daeth allan, yn uniawn, waed a dwfr.</verse>
			<verse number="35">A’r hwn a welodd a dystiolaethodd; a gwir yw ei dystiolaeth ef; ac efe a ŵyr mai gwir a ddywaid efe, fel y bo i chwithau hefyd gredu;</verse>
			<verse number="36">canys digwyddodd y pethau hyn fel y byddai i’r ysgrythyr ei chyflawni, “Asgwrn o Hono ni thorir:”</verse>
			<verse number="37">ac etto ysgrythyr arall a ddywaid, “Edrychant ar yr Hwn a wanasant.”</verse>
			<verse number="38">Ac ar ol y pethau hyn, Ioseph o Arimathea, ac yntau yn ddisgybl i’r Iesu, ond yn guddiedig rhag ofn yr Iwddewon, a ofynodd i Pilat am gael dwyn ymaith gorph yr Iesu; a chaniattaodd Pilat. Daeth efe, gan hyny, a dug ymaith Ei gorph Ef.</verse>
			<verse number="39">A daeth Nicodemus hefyd, yr hwn a ddaethai Atto liw nos yn gyntaf, gan ddwyn cymmysg o fyrr ac aloes, ynghylch can pwys.</verse>
			<verse number="40">Cymmerasant, gan hyny, gorph yr Iesu, a rhwymasant ef â llieiniau ynghyda’r aroglau, fel y mae arfer yr Iwddewon ar gladdu.</verse>
			<verse number="41">Ac yr oedd yn y fan lle y croes-hoeliwyd Ef ardd; ac yn yr ardd fedd newydd, yn yr hwn ni ddodasid neb etto.</verse>
			<verse number="42">Yno, gan hyny, o achos Parottoad yr Iwddewon, gan mai agos oedd y bedd, y rhoddasant yr Iesu.</verse>
		</chapter>
		<chapter number="20">
			<verse number="1">Ac y dydd cyntaf o’r wythnos Mair Magdalen a ddaeth y bore, a hi etto yn dywyll, at y bedd; a gwelodd y maen wedi ei ddwyn ymaith oddiwrth y bedd.</verse>
			<verse number="2">Rhedodd, gan hyny, a daeth at Shimon Petr, ac at y disgybl arall yr hwn oedd hoff gan yr Iesu, a dywedodd wrthynt, Dygasant yr Arglwydd o’r bedd, ac nis gwyddom pa le y dodasant Ef.</verse>
			<verse number="3">Gan hyny, allan yr aeth Petr a’r disgybl arall, a daethant at y bedd:</verse>
			<verse number="4">a rhedasant ill dau ar unwaith; ac y disgybl arall a rag-redodd yn gynt na Petr, ac a ddaeth yn gyntaf at y bedd;</verse>
			<verse number="5">ac wedi ymgrymmu, gwelodd y llieiniau yn gorwedd, ond nid aeth i mewn.</verse>
			<verse number="6">Yna y daeth Shimon Petr yn ei ganlyn ef, ac yr aeth i mewn i’r bedd, a chanfu y llieiniau yn gorwedd,</verse>
			<verse number="7">a’r napcyn a fuasai am Ei ben, nid yn gorwedd gyda’r llieiniau, eithr wedi ei blygu yn rhyw le ar wahan.</verse>
			<verse number="8">Yna, gan hyny, yr aeth y disgybl arall hefyd i mewn, yr hwn a ddaethai yn gyntaf at y bedd, a gwelodd, a chredodd;</verse>
			<verse number="9">canys ni wyddent etto yr ysgrythyr fod rhaid Ei gyfodi o feirw.</verse>
			<verse number="10">Gan hyny yr aeth y disgyblion ymaith drachefn i’w cartref.</verse>
			<verse number="11">A Mair a safai wrth y bedd, oddi allan, yn gwylo; ac wrth wylo o honi ymgrymmodd i’r bedd;</verse>
			<verse number="12">a chanfu ddau angel, mewn gwisgoedd gwynion, yn eistedd, un wrth y pen ac un wrth y traed o’r lle y gorweddodd corph yr Iesu;</verse>
			<verse number="13">ac wrthi y dywedasant hwy, O wraig, paham y gwyli? Dywedodd wrthynt, Am ddwyn o honynt fy Arglwydd ymaith, ac na wn pa le y dodasant Ef.</verse>
			<verse number="14">Wedi dywedyd hyn y trodd hi drach ei chefn, a chanfu yr Iesu yn sefyll; ac ni wyddai mai’r Iesu ydoedd.</verse>
			<verse number="15">Wrthi y dywedodd yr Iesu, O wraig, paham y gwyli? Pwy a geisi? Hithau yn tybied mai y garddwr ydoedd, a ddywedodd Wrtho, Syr, os tydi a’i cymmeraist Ef, dywaid wrthyf pa le y dodaist Ef, ac myfi a’i dygaf Ef ymaith.</verse>
			<verse number="16">Wrthi y dywedodd yr Iesu, Mair. Wedi troi o honi, hi a ddywedodd Wrtho, yn Hebraeg, Rabboni, yr hyn yw dywedyd, Athraw.</verse>
			<verse number="17">Wrthi y dywedodd yr Iesu, Na chyffwrdd â Myfi, canys nid esgynais etto at y Tad; ond dos at Fy mrodyr, a dywaid wrthynt, Esgyn yr wyf at Fy Nhad a’ch Tad chwi, a’m Duw a’ch Duw chwi.</verse>
			<verse number="18">Daeth Mair Magdalen gan fynegi i’r disgyblion, Gwelais yr Arglwydd, ac mai’r pethau hyn a ddywedasai Efe wrthi.</verse>
			<verse number="19">Yna pan oedd yr hwyr y dydd hwnw, y cyntaf o’r wythnos, a’r drysau yn gauad lle yr oedd y disgyblion, rhag ofn yr Iwddewon, daeth yr Iesu, a safodd yn y canol, a dywedodd wrthynt, Tangnefedd i chwi.</verse>
			<verse number="20">Ac wedi dywedyd hyn, dangosodd iddynt Ei ddwylaw ac Ei ystlys. Gan hyny y llawenychodd y disgyblion wrth weled yr Arglwydd.</verse>
			<verse number="21">Gan hyny, wrthynt y dywedodd yr Iesu drachefn, Tangnefedd i chwi. Fel y danfonodd y Tad Fi, Myfi hefyd wyf yn eich gyrru chwi.</verse>
			<verse number="22">Ac wedi dywedyd hyn, anadlodd arnynt, a dywedodd wrthynt, Derbyniwch yr Yspryd Glân.</verse>
			<verse number="23">Pwy bynnag y maddeuoch eu pechodau, maddeuir hwy iddynt; a’r eiddo pwy bynnag a attalioch, attaliwyd hwynt.</verse>
			<verse number="24">A Thomas, un o’r deuddeg, yr hwn a elwir Didymus, nid oedd gyda hwynt pan ddaeth yr Iesu.</verse>
			<verse number="25">Gan hyny, wrtho y dywedodd y disgyblion eraill, Gwelsom yr Arglwydd. Ac efe a ddywedodd wrthynt, Oni welaf yn Ei ddwylaw ol yr hoelion, a dodi o honof fy mys yn ol yr hoelion, a dodi o honof fy llaw yn Ei ystlys, ni chredaf ddim.</verse>
			<verse number="26">Ac wedi wyth niwrnod, drachefn yr oedd Ei ddisgyblion i mewn, a Thomas gyda hwynt. Daeth yr Iesu, a’r drysau yn gauad, a safodd yn y canol, a dywedodd, Tangnefedd i chwi.</verse>
			<verse number="27">Yna y dywedodd wrth Thomas, Moes dy fys yma, a gwel Fy nwylaw; a moes dy law, a dod yn Fy ystlys; ac na fydd anghredadyn, eithr yn gredadyn.</verse>
			<verse number="28">Attebodd Thomas a dywedodd Wrtho, Fy Arglwydd ac fy Nuw.</verse>
			<verse number="29">Wrtho y dywedodd yr Iesu, Am i ti Fy ngweled y credaist; gwyn eu byd y rhai na welsant, ac a gredasant.</verse>
			<verse number="30">Llawer hefyd o arwyddion eraill a wnaeth yr Iesu yngwydd y disgyblion, y rhai nid ydynt ysgrifenedig yn y llyfr hwn;</verse>
			<verse number="31">ac y pethau hyn a ysgrifenwyd fel y credoch mai yr Iesu yw y Crist, Mab Duw; a chan gredu y caffoch fywyd yn Ei enw Ef.</verse>
		</chapter>
		<chapter number="21">
			<verse number="1">Gwedi’r pethau hyn, amlygodd yr Iesu Ei hun drachefn i’r disgyblion ar fôr Tiberias; ac amlygodd Ei hun fel hyn.</verse>
			<verse number="2">Yr oedd ynghyd Shimon Petr, a Thomas yr hwn a elwir Didymus, a Nathanael o Cana yn Galilea, a meibion Zebedëus,</verse>
			<verse number="3">a dau eraill o’i ddisgyblion: wrthynt y dywedodd Shimon Petr, Af i bysgotta. Dywedasant wrtho, Deuwn ninnau hefyd gyda thi. Aethant allan, ac aethant i’r cwch; ac y nos honno ni ddaliasant ddim.</verse>
			<verse number="4">A’r bore weithian wedi dyfod, safodd yr Iesu ar y traeth; er hyny ni wyddai’r disgyblion mai’r Iesu ydoedd.</verse>
			<verse number="5">Yna wrthynt y dywedodd yr Iesu, O blant, a oes rhywbeth i’w fwytta genych? Attebasant Iddo, Nac oes. Ac Efe a ddywedodd wrthynt,</verse>
			<verse number="6">Bwriwch y rhwyd i’r tu dehau i’r cwch, a chewch. Bwriasant, gan hyny, ac ei thynu ni allent bellach, gan liaws y pysgod. Gan hyny dywedodd y disgybl hwnw yr hwn oedd hoff gan yr Iesu,</verse>
			<verse number="7">wrth Petr, Yr Arglwydd yw. Shimon Petr, gan hyny, wedi clywed mai yr Arglwydd yw, a ymwregysodd a’i amwisg, (canys yr oedd efe wedi ymddiosg),</verse>
			<verse number="8">a bwriodd ei hun i’r môr: ond y disgyblion eraill, yn y cwch y daethant (canys nid oeddynt bell oddiwrth y tir, eithr oddeutu dau can cufudd) dan lusgo y rhwyd lawn o bysgod.</verse>
			<verse number="9">Yna, pan ddaethant allan i’r tir, gwelsant dân o farwor yn gorwedd, a physgodyn yn gorwedd arno, a bara.</verse>
			<verse number="10">Wrthynt y dywedodd yr Iesu, Deuwch â rhai o’r pysgod a ddaliasoch yr awr hon.</verse>
			<verse number="11">Gan hyny, esgynodd Shimon Petr, a llusgodd y rhwyd i dir, yn llawn o bysgod mawrion, cant a thriarddeg a deugain; ac er mai cymmaint oeddynt, ni rwygwyd y rhwyd.</verse>
			<verse number="12">Wrthynt y dywedodd yr Iesu, Deuwch ciniawwch. Ac ni feiddiai neb o’r disgyblion ofyn Iddo, Pwy wyt Ti? gan wybod mai yr Arglwydd ydoedd.</verse>
			<verse number="13">Daeth yr Iesu, a chymmerodd fara, ac ei rhoddes iddynt, a’r pysgod yr un modd.</verse>
			<verse number="14">A hon, weithian, y drydedd waith yr amlygwyd yr Iesu i’r disgyblion, ar ol Ei gyfodi o feirw.</verse>
			<verse number="15">Gan hyny, wedi ciniawa o honynt wrth Shimon Petr y dywedodd yr Iesu, Shimon mab Iona, ai hoff genyt Fi yn fwy na’r rhai hyn? Dywedodd yntau Wrtho, Y mae, Arglwydd: Tydi a wyddost mai Dy garu yr wyf. Dywedodd Efe wrtho, Portha Fy ŵyn.</verse>
			<verse number="16">Dywedodd wrtho drachefn, yr ail waith, Shimon mab Iona, Ai hoff genyt Fi? Dywedodd yntau Wrtho, Y mae, Arglwydd; Tydi a wyddost mai Dy garu yr wyf. Dywedodd Efe wrtho, Bugeilia Fy nefaid.</verse>
			<verse number="17">Dywedodd wrtho y drydedd waith, Shimon mab Iona, Ai Fy ngharu yr wyt? Poenwyd Petr am ddywedyd o Hono wrtho y drydedd waith, Ai Fy ngharu yr wyt? a dywedodd Wrtho, Arglwydd, pob peth Tydi a wyddost; Tydi a genfyddi mai Dy garu yr wyf.</verse>
			<verse number="18">Wrtho y dywedodd yr Iesu, Portha Fy nefaid. Yn wir, yn wir y dywedaf wrthyt, Pan oeddit ieuangc, ymwregysit dy hun, a rhodio yr oeddit lle yr ewyllysit; ond pan eloch yn hen, estyni allan dy ddwylaw, ac arall a’th wregysa, ac a’th ddwg lle nid ewyllysi.</verse>
			<verse number="19">A hyn a ddywedodd Efe gan arwyddo trwy ba fath ar angau y gogoneddai efe Dduw: ac wedi dywedyd hyn, dywedodd wrtho, Canlyn Fi.</verse>
			<verse number="20">Wedi troi o hono, Petr a welodd y disgybl oedd hoff gan yr Iesu yn canlyn, yr hwn hefyd a bwysodd, ar y swpper, ar Ei ddwyfron, ac a ddywedodd, Arglwydd, pwy yw yr hwn sydd yn Dy draddodi?</verse>
			<verse number="21">Gan hyny, wrth weled hwn, Petr a ddywedodd wrth yr Iesu, A hwn, pa beth fydd?</verse>
			<verse number="22">Wrtho y dywedodd yr Iesu, Os ewyllysiaf iddo ef aros hyd oni ddelwyf, pa beth yw i ti?</verse>
			<verse number="23">Tydi, canlyn Fi. Gan hyny, allan yr aeth y gair hwn ymhlith y brodyr na fyddai y disgybl hwnw farw: ond wrtho ni ddywedasai’r Iesu, Ni fydd marw, eithr Os ewyllysiaf iddo ef aros hyd oni ddelwyf, pa beth yw i ti?</verse>
			<verse number="24">Hwn yw’r disgybl sydd yn tystiolaethu am y pethau hyn, ac a ’sgrifenodd y pethau hyn; a gwyddom mai gwir yw ei dystiolaeth.</verse>
			<verse number="25">Ac y mae hefyd lawer o bethau eraill a wnaeth yr Iesu, y rhai ped ysgrifenid pob un o honynt, tybiaf na wnai hyd yn oed yr holl fyd gynhwys y llyfrau a ’sgrifenid.</verse>
		</chapter>
	</book>
	<book number="44">
		<chapter number="1">
			<verse number="1">Y traethawd cyntaf a wnaethum, O Theophilus, am yr holl bethau a ddechreuodd yr Iesu eu gwneuthur ac eu dysgu,</verse>
			<verse number="2">hyd y dydd pan, wedi gorchymyn, trwy’r Yspryd Glân, i’r apostolion a etholasai, y cymmerwyd Ef i fynu;</verse>
			<verse number="3">i’r rhai hefyd y dangosodd Ei hun yn fyw, wedi Iddo ddioddef, trwy lawer o brofion, yn cael am ddeugain niwrnod Ei weled ganddynt, ac yn dywedyd y pethau am deyrnas Dduw;</verse>
			<verse number="4">ac wedi ymgynnull gyda hwynt, gorchymynodd iddynt beidio ag ymadael o Ierwshalem, eithr disgwyl am addewid y Tad, yr hwn ( ebr Efe ) a glywsoch Genyf;</verse>
			<verse number="5">canys Ioan yn wir a fedyddiodd â dwfr; ond chwi a fedyddir â’r Yspryd Glân cyn nemmawr o ddyddiau.</verse>
			<verse number="6">Gan hyny, hwy, wedi dyfod ynghyd, a ofynasant Iddo, gan ddywedyd, Arglwydd, ai y pryd hwn y rhoddi drachefn y frenhiniaeth i Israel?</verse>
			<verse number="7">A dywedodd wrthynt, Nid i chwi y mae gwybod yr amseroedd a’r prydiau, y rhai y mae’r Tad wedi eu gosod yn Ei feddiant Ei hun.</verse>
			<verse number="8">Eithr derbyniwch allu, wedi dyfod o’r Yspryd Glân arnoch, a byddwch Fy nhystion I yn Ierwshalem ac yn holl Iwdea a Shamaria ac hyd eithaf y ddaear.</verse>
			<verse number="9">Ac wedi dywedyd y pethau hyn, a hwy yn edrych, cymmerwyd Ef i fynu, a chwmmwl a’i derbyniodd Ef allan o’u golwg.</verse>
			<verse number="10">A phan yr oeddynt yn craffu ar y nef, wrth fyned o Hono, ac wele, dau ŵr a safasant gerllaw iddynt, mewn gwisgoedd gwynion,</verse>
			<verse number="11">y rhai hefyd a ddywedasant, Dynion o Galilea, paham y sefwch yn edrych i’r nef? Yr Iesu hwn, yr Hwn a gymmerwyd i fynu oddi wrthych i’r nef, a ddaw felly, yn y modd y gwelsoch Ef yn myned i’r nef.</verse>
			<verse number="12">Yna y dychwelasant i Ierwshalem o’r mynydd a elwir mynydd yr Olewydd, yr hwn sydd yn agos i Ierwshalem, ag iddo daith Sabbath.</verse>
			<verse number="13">A phan ddaethent i mewn i’r oruch-ystafell yr aethant i fynu, lle yr arhosai Petr ac Ioan ac Iago ac Andreas, Philip a Thomas, Bartholemëus a Matthew, Iago mab Alphëus, a Shimon Zelotes, ac Iwdas brawd Iago.</verse>
			<verse number="14">Y rhai hyn oll oeddynt yn parhau yn gyttun mewn gweddi ynghyda’ r gwragedd a Mair mam yr Iesu, ac ynghyda’i frodyr Ef.</verse>
			<verse number="15">Ac yn y dyddiau hyny, wedi cyfodi o Petr ynghanol y brodyr, dywedodd (ac yr oedd lliaws o enwau ynghyd, o ddeutu ugain a chant),</verse>
			<verse number="16">Gwŷr frodyr, rhaid oedd i’r ysgrythyr ei chyflawni, yr hon a rag-ddywedodd yr Yspryd Glân trwy enau Dafydd am Iwdas, yr hwn a aeth yn dywysydd i’r rhai a ddaliasant yr Iesu.</verse>
			<verse number="17">Canys cyfrifwyd ef yn ein plith, a chafodd ei ran o’r weinidogaeth hon.</verse>
			<verse number="18">(Hwn yn wir, gan hyny, a gafodd faes â gwobr ei anghyfiawnder, a chan syrthio yn bendramwnwgl y torrodd yn ei ganol,</verse>
			<verse number="19">a thywalltwyd allan ei holl ymysgaroedd: a hyspys fu hyn i bawb yn preswylio yn Ierwshalem, fel y galwyd y maes hwnw, yn eu hiaith, Aceldama, hyny yw, Maes gwaed).</verse>
			<verse number="20">Canys ysgrifenwyd yn Llyfr y Psalmau, “Bydded ei gorlan yn anghyfannedd, Ac na fydded a drigo ynddi,” ac “A’i oruchwyliaeth cymmered arall.”</verse>
			<verse number="21">Am hyny, y mae rhaid i un o’r gwŷr a fu yn cyd-ymdaith â ni yr holl amser yr aeth yr Arglwydd Iesu i mewn ac allan yn ein plith,</verse>
			<verse number="22">gan ddechreu o fedydd Ioan hyd y dydd y cymmerwyd ef i fynu oddiwrthym, i un o’r rhai hyn fyned yn dyst o’i adgyfodiad, ynghyda ni.</verse>
			<verse number="23">A gosodasant ddau ger bron, Ioseph yr hwn a elwid Barshabas ac a gyfenwid Iustus, a Matthïas;</verse>
			<verse number="24">a chan weddïo, dywedasant, Tydi, Arglwydd, yr Hwn a wyddost galonnau pawb,</verse>
			<verse number="25">dangos pa un o’r ddau hyn a etholaist, i dderbyn y lle yn y weinidogaeth hon a’r apostoliaeth, o’r hon y syrthiodd Iwdas ymaith i fyned i’w le ei hun.</verse>
			<verse number="26">A rhoisant goel-brennau drostynt, a syrthiodd y coelbren ar Matthïas, a chyfrifwyd ef gyda’r un apostol ar ddeg.</verse>
		</chapter>
		<chapter number="2">
			<verse number="1">Ac wedi dyfod dydd y Pentecost, yr oeddynt oll ynghyd yn yr un lle.</verse>
			<verse number="2">A daeth yn ddisymmwth o’r nef swn fel o wynt nerthol yn rhuthro, a llanwodd yr holl dŷ lle yr oeddynt yn aros:</verse>
			<verse number="3">ac ymddangosodd iddynt dafodau yn ymhollti, fel o dân, ac eisteddodd efe ar bob un o honynt:</verse>
			<verse number="4">a llanwyd hwy oll â’r Yspryd Glân, a dechreuasant lefaru â thafodau eraill fel yr oedd yr Yspryd Glân yn rhoddi ymadrodd iddynt.</verse>
			<verse number="5">Ac yr oedd yn Ierwshalem Iwddewon a drigent yno, gwŷr crefyddus, o bob cenedl dan y nef.</verse>
			<verse number="6">Ac wedi digwydd o’r llais hwn, daeth y lliaws ynghyd a dyryswyd hwynt, canys clywent, bob un, hwynt yn llefaru yn ei iaith ei hun.</verse>
			<verse number="7">A synnasant oll, a rhyfeddasant, gan ddywedyd, Wele, onid yw yr holl rai hyn y sy’n llefaru, yn Galileaid?</verse>
			<verse number="8">A pha fodd yr ydym ni yn clywed, bob un yn ein hiaith ein hun yn yr hon y’n ganed ni?</verse>
			<verse number="9">Parthiaid a Mediaid ac Elamitiaid, a’r rhai yn trigo yn Mesopotamia, ac Iwdea, a Cappadocia, Pontus, ac Asia,</verse>
			<verse number="10">Phrugia a Phamphulia, yr Aipht, a pharthau Libua gerllaw Cyrene, a dieithriaid o Rufeinwyr, Iwddewon a phroselytiaid,</verse>
			<verse number="11">Cretiaid ac Arabiaid, clywn hwynt yn llefaru yn ein hieithoedd ni weithredoedd mawrion Duw.</verse>
			<verse number="12">A synnasant oll, a dyryswyd hwynt, gan ddywedyd y naill wrth y llall, Pa beth a fyn hyn fod?</verse>
			<verse number="13">Ond eraill, gan watwar, a ddywedasant, A gwin newydd y gor-lanwyd hwynt.</verse>
			<verse number="14">A Petr, yn sefyll gyda’r un ar ddeg, a gododd ei lais, ac a ddywedodd wrthynt, Gwyr o Iwddewon, a’r oll sy’n trigo yn Ierwshalem, bydded hyn yn hysbys i chwi,</verse>
			<verse number="15">a rhoddwch glust i’m hymadroddion: canys nid yw y rhai hyn, fel yr ydych chwi yn tybied, yn feddwon, canys y drydedd awr o’r dydd yw hi:</verse>
			<verse number="16">eithr hyn yw’r hyn a ddywedwyd trwy’r prophwyd Ioel,</verse>
			<verse number="17">“A bydd yn y dyddiau diweddaf, medd Iehofah, y tywalltaf o’m Hyspryd ar bob cnawd, A phrophwyda eich meibion ac eich merched A’ch gwŷr ieuaingc, gweledigaethau a welant, Ac eich henafgwyr, breuddwydion a freuddwydiant.</verse>
			<verse number="18">Ac ar Fy ngweision a’m llawforwynion yn y dyddiau hyny Y tywalltaf o’m Hyspryd, a phrophwydant.</verse>
			<verse number="19">A rhoddaf ryfeddodau yn y nef uchod, ac arwyddion yn y ddaear isod, Gwaed, a thân, a tharth mwg;</verse>
			<verse number="20">Yr haul a droir yn dywyllwch, a’r lloer yn waed, Cyn dyfod o ddydd Iehofah, y dydd mawr a hynod.</verse>
			<verse number="21">A bydd, pob un a alwo ar enw Iehofah fydd gadwedig.”</verse>
			<verse number="22">Gwŷr Israel, clywch y geiriau hyn: Iesu y Natsaread, Gŵr a gymmeradwywyd gan Dduw yn eich plith trwy wyrthiau a rhyfeddodau ac arwyddion, y rhai a wnaeth Duw Trwyddo Ef yn eich canol, fel y gwyddoch eich hunain;</verse>
			<verse number="23">Hwn, wedi Ei roddi i fynu trwy derfynedig gynghor a rhagwybodaeth Duw, trwy ddwylaw dynion drygionus,</verse>
			<verse number="24">gan Ei groes-hoelio, a laddasoch: Hwn, Duw a’i cyfododd, gan ddattod gofidiau angau, canys nid oedd bosibl Ei attal ganddo, canys Dafydd a ddywaid am Dano,</verse>
			<verse number="25">“Gwelais Iehofah ger fy mron yn wastadol; Canys ar fy neheulaw y mae, fel na’m hysgoger:</verse>
			<verse number="26">Am hyny y llawenychodd fy nghalon, a gorfoleddodd fy nhafod, Ac fy nghnawd hefyd a drig mewn gobaith,</verse>
			<verse number="27">Gan na adewi fy enaid yn Hades Ac na chaniattei i’th Sanct weled llygredigaeth.</verse>
			<verse number="28">Hyspysaist i mi ffyrdd y bywyd; Llenwi fi o lawenydd ger Dy fron.”</verse>
			<verse number="29">Gwŷr frodyr, gan allu o honof ddweud yn hyderus wrthych am y patriarch Dafydd y bu efe farw a’i gladdu, ac ei feddrod sydd gyda ni hyd y dydd hwn;</verse>
			<verse number="30">am hyny, gan fod yn brophwyd ac yn gwybod mai â llw y tyngasai Duw iddo i osod o ffrwyth ei lwynau ef ar ei orsedd,</verse>
			<verse number="31">gan rag-weled y llefarodd am adgyfodiad Crist, “Ni adawyd Ef yn Hades,”</verse>
			<verse number="32">ac “Ei gnawd Ef ni welodd lygredigaeth.” Yr Iesu Hwn a gyfododd Duw; o’r hyn yr ydym ni oll yn dystion.</verse>
			<verse number="33">Gan hyny, wedi Ei ddyrchafu trwy ddeheulaw Duw, ac wedi derbyn addewid yr Yspryd Glân gan y Tad, tywalltodd allan y peth hwn yr ydych chwi yn ei weled ac yn ei glywed:</verse>
			<verse number="34">canys nid Dafydd a esgynodd i’r nefoedd, ond dywaid ei hun, “Dywedodd Iehofah wrth fy Arglwydd, Eistedd ar Fy neheulaw,</verse>
			<verse number="35">Hyd oni osodwyf Dy elynion yn droed-faingc i’th draed.”</verse>
			<verse number="36">Gan hyny, sicr-wybydded holl dŷ Israel mai yn Arglwydd ac yn Grist y gwnaeth Duw Ef, yr Iesu Hwn, yr Hwn chwychwi a’i croes-hoeliasoch.</verse>
			<verse number="37">Wedi clywed hyn, pigwyd hwy yn eu calon, a dywedasant wrth Petr a’r apostolion eraill, Pa beth a wnawn, frodyr?</verse>
			<verse number="38">A Petr a ddywedodd, wrthynt, Edifarhewch, a bedyddier pob un o honoch yn enw Iesu Grist, er maddeuant eich pechodau: a derbyniwch ddawn yr Yspryd Glân;</verse>
			<verse number="39">canys i chwi y mae’r addewid, ac i’ch plant, ac i’r holl rai sydd ymhell, cynnifer ag a alwo yr Arglwydd ein Duw ni Atto.</verse>
			<verse number="40">Ac â geiriau eraill lawer y tystiolaethodd efe, ac y’u cynghorodd, gan ddywedyd, Achubwch eich hunain oddiwrth y genhedlaeth wyrog hon.</verse>
			<verse number="41">Rhai, gan hyny, wedi derbyn ei ymadrodd, a fedyddiwyd; ac ychwanegwyd attynt y dwthwn hwnw ynghylch tair mil o eneidiau:</verse>
			<verse number="42">ac yr oeddynt yn parhau yn nysgad yr apostolion, ac ynghymmundeb, ac yn nhorriad y bara a’r gweddïau.</verse>
			<verse number="43">Ac yr oedd ar bob enaid ofn; a llawer o ryfeddodau ac arwyddion a wnaed gan yr apostolion;</verse>
			<verse number="44">a’r holl rai a gredent oeddynt ynghyd; ac yr oedd ganddynt bob peth yn gyffredin;</verse>
			<verse number="45">ac eu meddiannau a’u heiddo a werthent, a rhannent hwynt i bawb, fel yr oedd neb ag eisiau arno.</verse>
			<verse number="46">A pheunydd yn parhau ag un meddwl, yn y deml, ac yn torri bara gartref, y cymmerent eu lluniaeth mewn gorfoledd a symledd calon,</verse>
			<verse number="47">gan foli Duw, ac yn cael ffafr gyda’r holl bobl. A’r Arglwydd a ychwanegodd attynt beunydd y rhai oedd yn cael eu hachub.</verse>
		</chapter>
		<chapter number="3">
			<verse number="1">A Petr ac Ioan a aethant i fynu i’r deml ar awr weddi, sef y nawfed.</verse>
			<verse number="2">Ac rhyw ddyn, cloff o groth ei fam, a ddygid, yr hwn a ddodent beunydd wrth borth y deml, yr hwn a elwid Prydferth, i ofyn elusen gan y rhai a aent i mewn i’r deml.</verse>
			<verse number="3">Ac efe, gan weled Petr ac Ioan ar fedr myned i mewn i’r deml, a ofynodd gael elusen.</verse>
			<verse number="4">A chan edrych yn graff arno, Petr ynghydag Ioan a ddywedodd, Edrych arnom.</verse>
			<verse number="5">Ac efe a ddaliodd sylw arnynt, gan ddisgwyl cael rhywbeth ganddynt.</verse>
			<verse number="6">A dywedodd Petr, Arian ac aur nid oes genyf; ond yr hyn y sydd genyf, hyny i ti y’i rhoddaf.</verse>
			<verse number="7">Yn enw Iesu Grist y Natsaread, rhodia. Ac wedi ei gymmeryd erbyn ei law ddehau, cyfododd ef;</verse>
			<verse number="8">ac yn uniawn y cadarnhawyd ei draed ef a’i fferau: a chan neidio i fynu, safodd, a rhodiodd, ac aeth i mewn ynghyda hwynt i’r deml, yn rhodio a neidio a moli Duw.</verse>
			<verse number="9">A gwelodd yr holl bobl ef yn rhodio ac yn moli Duw;</verse>
			<verse number="10">ac adnabyddent ef, mai efe oedd yr hwn a eisteddai, am elusen, wrth borth Prydferth y deml; a llanwyd hwy o syndod a dychryn am yr hyn a ddigwyddasai iddo.</verse>
			<verse number="11">Ac efe yn dal ei afael ar Petr ac Ioan, attynt y cyd-redodd yr holl bobl yn y cyntor a elwir Cyntor Shalomon, mewn syndod mawr.</verse>
			<verse number="12">A Petr, gan weled hyn, a attebodd i’r bobl, Gwŷr Israel, paham y rhyfeddwch wrth hyn, neu arnom ni y craffwch, fel pe bai trwy ein gallu neu ein duwioldeb ni ein hunain y gwnaethom i hwn rodio?</verse>
			<verse number="13">Duw Abraham ac Itsaac ac Iacob, Duw ein tadau, a ogoneddodd Ei Fab Iesu, yr Hwn, chwi yn wir a’i traddodasoch ac a’i gwadasoch ger bron Pilat, ac efe wedi barnu ei ollwng Ef yn rhydd;</verse>
			<verse number="14">ond chwychwi, y Sanct a Chyfiawn a wadasoch, a gofynasoch am i ddyn llofruddiog gael ei roddi i chwi,</verse>
			<verse number="15">a Thywysog y Bywyd a laddasoch, yr Hwn a gododd Duw o feirw; o’r hyn yr ydym ni yn dystion.</verse>
			<verse number="16">A thrwy ffydd yn Ei enw Ef, yr hwn a welwch ac a adnabyddwch, Ei enw Ef a’i cadarnhaodd; ac y ffydd y sydd Trwyddo Ef, a roddes i hwn yr iechyd perffaith hwn yn eich gwydd chwi oll.</verse>
			<verse number="17">Ac yn awr, frodyr, gwn mai trwy anwybod y gwnaethoch, fel y gwnaeth eich pennaethiaid hefyd.</verse>
			<verse number="18">Ond Duw felly a gyflawnodd y pethau a rag-fynegasai Efe trwy enau Ei holl brophwydi, y dioddefai Ei Grist Ef.</verse>
			<verse number="19">Edifarhewch, gan hyny, a dychwelwch, fel y dileer eich pechodau, fel y delo amseroedd dadebriad oddi ger bron yr Arglwydd,</verse>
			<verse number="20">ac y danfono’r Crist a rag-ordeiniwyd i chwi,</verse>
			<verse number="21">yr Iesu, yr Hwn y mae rhaid i’r nef Ei dderbyn hyd amseroedd adferiad yr holl bethau a lefarodd Duw trwy enau Ei brophwydi sanctaidd erioed.</verse>
			<verse number="22">Mosheh yn wir a ddywedodd, “Prophwyd i chwi a gyfyd Iehofah Duw o’ch brodyr, fel myfi. Arno Ef y gwrandewch, yn yr holl bethau, cynnifer ag a lefara Efe wrthych;</verse>
			<verse number="23">a bydd pob enaid na wrandawo ar y Prophwyd hwnw, a lwyr-ddifethir o blith y bobl.”</verse>
			<verse number="24">A’r holl brophwydi o Shamuel a’r rhai canlynol, cynnifer ag a lefarasant, fynegasant hefyd y dyddiau hyn.</verse>
			<verse number="25">Chwychwi ydych feibion y prophwydi a’r cyfammod yr hwn a ammododd Duw â’n tadau, gan ddywedyd wrth Abraham, “Ac yn dy had y bendithir holl dylwythau’r ddaear.”</verse>
			<verse number="26">Attoch chwi yn gyntaf, y bu i Dduw, gwedi cyfodi Ei Fab, Ei ddanfon Ef yn eich bendithio trwy droi pob un o honoch oddiwrth eich anwireddau.</verse>
		</chapter>
		<chapter number="4">
			<verse number="1">A hwy yn llefaru wrth y bobl daeth arnynt yr offeiriaid, a chadben y deml,</verse>
			<verse number="2">a’r Tsadwceaid, gwedi eu poeni am ddysgu o honynt y bobl, a chyhoeddi, yn yr Iesu, yr adgyfodiad o feirw.</verse>
			<verse number="3">A dodasant eu dwylaw arnynt, a rhoisant hwynt mewn cadwraeth, erbyn trannoeth, canys yr oedd hi weithian yn hwyr.</verse>
			<verse number="4">Ond llawer o’r rhai a glywsant y Gair, a gredasant; a gwnaed rhifedi y gwŷr ynghylch pum mil.</verse>
			<verse number="5">A bu drannoeth y casglwyd ynghyd eu pennaethiaid ac yr henuriaid a’r ysgrifenyddion yn Ierwshalem,</verse>
			<verse number="6">ac Annas yr archoffeiriad, a Caiaphas ac Ioan ac Alecsander, a chynnifer ag oedd o’r genedl archoffeiriadol.</verse>
			<verse number="7">Ac wedi eu gosod hwy yn y canol, gofynasant. Trwy ba awdurdod neu ym mha enw y gwnaethoch chwi y peth hwn?</verse>
			<verse number="8">Yna Petr, wedi ei lenwi â’r Yspryd Glân, a ddywedodd wrthynt,</verse>
			<verse number="9">Pennaethiaid y bobl, ac henuriaid, os ni a holir heddyw am y weithred dda i’r dyn claf, trwy bwy yr iachawyd ef, bydded hysbys i chwi oll,</verse>
			<verse number="10">ac i holl bobl Israel, mai yn enw Iesu Grist y Natsaread; yr Hwn, chwi a’i croes-hoeliasoch; yr Hwn, Duw a’i cyfododd o feirw, Trwyddo Ef y mae hwn yn sefyll ger eich bron yn iach.</verse>
			<verse number="11">Efe yw’r maen a ddiystyrwyd genych chwi yr adeiladwyr, wedi Ei wneud yn ben y gongl;</verse>
			<verse number="12">ac nid oes yn neb arall iachawdwriaeth, canys nid oes o gwbl enw arall tan y nef, wedi ei roddi ymhlith dynion, trwy yr hwn y mae rhaid i ni fod yn gadwedig.</verse>
			<verse number="13">Ac wedi gweled hyfder Petr ac Ioan, a chanfod mai dynion anllythrennog oeddynt ac heb addysg, rhyfeddasant, a chymmerasant wybodaeth o honynt mai gyda’r Iesu y buasent,</verse>
			<verse number="14">a chan weled y dyn yn sefyll gyda hwynt, sef yr hwn a iachesid, nid oedd ganddynt ddim i wrth-ddywedyd.</verse>
			<verse number="15">Eithr wedi gorchymyn iddynt fyned ymaith allan o’r Cynghor,</verse>
			<verse number="16">ymresymmasant â’u gilydd, gan ddywedyd, Pa beth a wnawn i’r dynion hyn? canys yn wir bod arwydd hynod wedi ei wneuthur trwyddynt, i bawb sy’n trigo yn Ierwshalem y mae ’n amlwg,</verse>
			<verse number="17">ac nis gallwn ei wadu: eithr fel na thaner ym mhellach ym mhlith y bobl, bygythiwn hwynt na lefaront mwyach yn yr enw hwn i un dyn.</verse>
			<verse number="18">Ac wedi eu galw hwynt, gorchymynasant iddynt beidio ag ynganu o gwbl na dysgu yn enw yr Iesu.</verse>
			<verse number="19">Ond Petr ac Ioan, gan atteb iddynt, a ddywedasant, Ai cyfiawn yw ger bron Duw, wrando arnoch chwi yn hytrach nag ar Dduw, bernwch:</verse>
			<verse number="20">canys nis gallwn ni beidio â llefaru y pethau a welsom ac a glywsom.</verse>
			<verse number="21">Eithr hwy, wedi eu bygwth hwynt ym mhellach, a’u gollyngasant yn rhyddion, heb gael dim fel y cospent hwynt, o achos y bobl, canys pawb a ogoneddent Dduw am y peth a wnaethpwyd;</verse>
			<verse number="22">canys mwy na deugain oed oedd y dyn ar yr hwn y gwnaethpwyd yr arwydd hwn o iachad.</verse>
			<verse number="23">Ac wedi eu gollwng yn rhyddion, aethant at yr eiddynt, a mynegasant cynnifer o bethau y bu i’r archoffeiriaid a’r henuriaid eu dywedyd wrthynt.</verse>
			<verse number="24">A hwy, wedi clywed hyn, o un fryd a godasant eu llais at Dduw, a dywedasant, Arglwydd, Tydi, yr Hwn a wnaethost y nef a’r ddaear a’r môr ac oll y sydd ynddynt,</verse>
			<verse number="25">yr Hwn trwy enau ein tad Dafydd Dy was, trwy’r Yspryd Glân, a ddywedaist, “Paham y terfysgodd cenhedloedd, A phobloedd a fyfyriasant wegi;</verse>
			<verse number="26">Y safodd brenhinoedd y ddaear, A’r pennaethiaid a gasglwyd ynghyd, Yn erbyn Iehofah, ac yn erbyn Ei Grist?”</verse>
			<verse number="27">canys casglwyd mewn gwirionedd, yn y ddinas hon, yn erbyn Dy Sanct Fab Iesu, yr Hwn a enneiniaist, Herod a Pontius Pilat,</verse>
			<verse number="28">gyda’ r cenhedloedd a phobloedd Israel, i wneuthur cynnifer o bethau ag y bu i’th law Di a’th gynghor eu rhag-ordeinio i ddigwydd.</verse>
			<verse number="29">Ac yn awr, Arglwydd, edrych ar eu bygythion hwy, a dyro i’th weision lefaru,</verse>
			<verse number="30">gyda phob hyfder, Dy Air Di, gydag estyn allan o Honot Dy law er iachad, a thrwy i arwyddion a rhyfeddodau ddigwydd trwy enw Dy Sanct Fab Iesu.</verse>
			<verse number="31">Ac wedi gweddïo o honynt, siglwyd y fan lle yr oeddynt wedi eu casglu ynghyd, a llanwyd hwy oll o’r Yspryd Glân, a llefarasant Air Duw gyda hyfder.</verse>
			<verse number="32">Ac i liaws y rhai a gredasant yr oedd un galon ac enaid; ac nid oedd hyd yn oed un a ddywedai fod dim o’i dda yn eiddo ef ei hun, eithr yr oedd ganddynt bob peth yn gyffredin.</verse>
			<verse number="33">Ac â gallu mawr y rhoddai yr apostolion eu tystiolaeth o adgyfodiad yr Arglwydd Iesu; a gras mawr oedd ar yr oll o honynt:</verse>
			<verse number="34">canys nid oedd chwaith neb mewn eisiau yn eu plith, canys cynnifer ag oeddynt berchenoedd tiroedd neu dai, gan eu gwerthu hwynt, deuent â gwerth y pethau a werthid,</verse>
			<verse number="35">a dodent ef wrth draed yr apostolion, a rhennid i bob un yn ol yr hyn oedd arno eisiau.</verse>
			<verse number="36">Ac Ioseph, yr hwn a gyfenwid Barnabas gan yr apostolion, (yr hwn, o’i gyfieithu yw Mab Annogiad), yn Lefiad ac yn Cupriad o genedl,</verse>
			<verse number="37">a maes ganddo, ac wedi ei werthu ef daeth a’r arian ac a’i dododd wrth draed yr apostolion.</verse>
		</chapter>
		<chapter number="5">
			<verse number="1">A rhyw ddyn, Chananiah wrth ei enw, ynghyda Shappira ei wraig,</verse>
			<verse number="2">a werthodd berchenogaeth, ac a ddodes heibio beth o’r gwerth, gyda gwybodaeth o ran ei wraig,</verse>
			<verse number="3">ac wedi dyfod â rhyw faint, wrth draed yr apostolion y’i dodes. A dywedodd Petr, Chananiah, Paham y llanwodd Satan dy galon i gelwyddu o honot wrth yr Yspryd Glân,</verse>
			<verse number="4">ac i ddodi heibio o werth y tir? Onid, tra yr arhosai, i ti yr arhosai; ac wedi ei werthu, yn dy feddiant di yr ydoedd? Paham y gosodaist y weithred hon yn dy galon?</verse>
			<verse number="5">Ni chelwyddaist i ddynion, eithr i Dduw. Ac wedi clywed o Chananiah y geiriau hyn, syrthiodd a threngodd; a daeth ofn mawr ar bawb a’ u clywsant.</verse>
			<verse number="6">Ac wedi cyfodi o’r gwŷr ieuaingc, cyd-rwymasant ef; ac wedi ei ddwyn ef allan, claddasant ef.</verse>
			<verse number="7">A bu yspaid oddeutu tair awr, ac ei wraig, heb wybod yr hyn a ddigwyddasai,</verse>
			<verse number="8">a ddaeth i mewn: ac wrthi yr attebodd Petr, Dywaid wrthyf ai er cymmaint y gwerthasoch y tir?</verse>
			<verse number="9">A hi a ddywedodd, Ië, er cymmaint. A Petr a ddywedodd wrthi, Paham y cyttunwyd genych i demtio Yspryd yr Arglwydd? Wele, traed y rhai a gladdasant dy ŵr, wrth y drws y maent, a dygant allan dithau.</verse>
			<verse number="10">A syrthiodd hi yn uniawn wrth ei draed, a threngodd: ac wedi dyfod i mewn y gwŷr ieuaingc a’i cawsant hi yn farw; ac wedi ei dwyn allan, claddasant hi yn ymyl ei gŵr.</verse>
			<verse number="11">A daeth ofn mawr ar yr holl eglwys ac ar bawb a glybu y pethau hyn.</verse>
			<verse number="12">A thrwy ddwylaw yr apostolion y gwnaed arwyddion a rhyfeddodau ym mhlith y bobl, ïe, llawer; ac yr oeddynt, o un fryd, i gyd yn nghyntor Shalomon.</verse>
			<verse number="13">Ond o’r lleill nid oedd neb a feiddiai ymlynu wrthynt; eithr eu mawrhau hwynt a wnaeth y bobl,</verse>
			<verse number="14">ac i radd mwy yr ychwanegwyd attynt rai yn credu yn yr Arglwydd, lliosydd yn gystal o ddynion ac o wragedd,</verse>
			<verse number="15">hyd onid i’r llydanfeydd y dygent allan y cleifion ac y’u gosodent ar welyau a gorweddfëydd, fel wrth ddyfod o Petr y byddai, beth bynnag, i’w gysgod gysgodi ar ryw un o honynt.</verse>
			<verse number="16">A daeth ynghyd hefyd y lliaws o’r dinasoedd o amgylch Ierwshalem, yn dwyn cleifion a rhai a drallodid gan ysprydion aflan, y rhai a iachawyd oll.</verse>
			<verse number="17">Ac wedi cyfodi o’r archoffeiriad a’r holl rai oedd gydag ef (yr hon yw sect y Tsadwceaid), llanwyd hwy o genfigen,</verse>
			<verse number="18">a dodasant eu dwylaw ar yr apostolion, a rhoisant hwynt mewn cadwraeth gyffredin:</verse>
			<verse number="19">ac angel yr Arglwydd liw nos a agorodd ddrysau’r carchar, ac wedi eu dwyn hwynt allan,</verse>
			<verse number="20">dywedodd, Ewch, a sefwch a lleferwch yn y deml wrth y bobl holl eiriau’r Bywyd hwn.</verse>
			<verse number="21">Ac wedi clywed hyn, aethant i mewn, tua’r wawr, i’r deml, ac yr oeddynt yn dysgu. Ac wedi dyfod o’r archoffeiriad a’r rhai oedd gydag ef, galwasant ynghyd y Cynghor a holl senedd meibion Israel, a danfonasant i’r carchardy i’w dwyn hwynt ger bron.</verse>
			<verse number="22">A’r gweinidogion wedi dyfod, ni chawsant hwynt yn y carchar;</verse>
			<verse number="23">ac wedi dychwelyd, mynegasant, gan ddywedyd, Y carchar a gawsom wedi ei gau gyda phob sicrwydd, a’r ceidwaid yn sefyll wrth y drysau; ond wedi agor ni chawsom neb i mewn.</verse>
			<verse number="24">A phan glywsant y geiriau hyn, cadben y deml a’r archoffeiriaid a ddyrysid yn eu cylch, pa beth a ddeuai o hyn.</verse>
			<verse number="25">Ac wedi dyfod o ryw un, mynegodd iddynt, Wele, y gwŷr a ddodasoch yn y carchar, y maent yn y deml yn sefyll ac yn dysgu’r bobl.</verse>
			<verse number="26">Yna, wedi myned ymaith o gadben y deml ynghyda’r gweinidogion, daeth â hwynt, nid gyda thrais, canys ofnent y bobl, rhag eu llabyddio.</verse>
			<verse number="27">Ac wedi dyfod â hwynt, gosodasant hwynt yn y Cynghor;</verse>
			<verse number="28">a gofynodd yr archoffeiriad iddynt, gan ddywedyd, A gorchymyn y gorchymynasom i chwi beidio â dysgu yn yr enw hwn: ac wele, llanwasoch Ierwshalem â’ch dysgad, a mynnech ddwyn arnom waed y dyn hwn.</verse>
			<verse number="29">A chan atteb, Petr a’r apostolion a ddywedasant, Ufuddhau i Dduw sydd raid yn hytrach nag i ddynion.</verse>
			<verse number="30">Duw ein tadau a gyfododd i fynu yr Iesu, yr Hwn, chwi a’i lladdasoch gan Ei grogi ar bren.</verse>
			<verse number="31">Hwn a ddyrchafodd Duw â’i ddeheulaw, yn Dywysog ac yn Iachawdwr, i roddi edifeirwch i Israel a maddeuant pechodau.</verse>
			<verse number="32">A nyni ydym dystion o’r pethau hyn, a’r Yspryd Glân, yr Hwn y mae Duw yn Ei roddi i’r rhai sy’n ufuddhau Iddo.</verse>
			<verse number="33">A hwy, wedi clywed hyn, a dorrid i’r byw, a mynnent eu lladd hwynt.</verse>
			<verse number="34">Ac wedi cyfodi o ryw un yn y Cynghor, Pharishead a’i enw Gamaliel, dysgawdwr y Gyfraith, parchedig gan yr holl bobl, archodd osod y dynion allan am ychydig,</verse>
			<verse number="35">a dywedodd wrthynt, Gwŷr Israel, cymmerwch ofal ym matter y dynion hyn, pa beth yr ydych ar fedr ei wneuthur:</verse>
			<verse number="36">canys o flaen y dyddiau hyn cyfododd Theudas, gan ddywedyd ei fod efe yn rhyw un, â’r hwn yr ymgysylltodd rhifedi o ddynion, ynghylch pedwar cant; ac efe a laddwyd, a’r holl rai cynnifer ag a ufuddhasant iddo, a wasgarwyd ac a wnaed yn ddiddym.</verse>
			<verse number="37">Ar ol hwn y cyfododd Iwdas y Galilead yn nyddiau’r rhestriad, ac a dynnodd bobl ar ei ol; ac am dano ef y darfu; a’r holl rai, cynnifer ag a ufuddhasant iddo, a chwalwyd.</verse>
			<verse number="38">Ac yr awr hon dywedaf wrthych, Sefwch draw oddiwrth y dynion hyn, a gadewch iddynt, canys os o ddynion y mae’r cynghor hwn neu’r gwaith hwn, diddymmir ef;</verse>
			<verse number="39">ond os o Dduw y mae, nis gellwch eu diddymmu hwynt; rhag ysgatfydd eich cael yn ymladd yn erbyn Duw.</verse>
			<verse number="40">Ac ufuddhasant iddo; ac wedi galw yr apostolion attynt, ar ol eu curo hwynt, gorchymynasant iddynt beidio â llefaru yn enw’r Iesu, a gollyngasant hwynt yn rhyddion.</verse>
			<verse number="41">Hwy, yn wir, gan hyny, a aethant, oddi ger bron y Cynghor, yn llawenychu am eu cyfrif yn deilwng o’u hammerchu dros yr Enw.</verse>
			<verse number="42">A pheunydd yn y deml a chartref ni pheidiasant â dysgu ac ag efengylu Crist Iesu.</verse>
		</chapter>
		<chapter number="6">
			<verse number="1">Ac yn y dyddiau hyn, a’r disgyblion yn amlhau, y bu grwgnach gan yr Iwddewon Groegaidd yn erbyn yr Hebreaid, o herwydd diystyru eu gwragedd gweddwon yn y ministriad beunyddiol.</verse>
			<verse number="2">Ac wedi galw attynt liaws y disgyblion, y deuddeg a ddywedasant, Nid yw’n dda genym i ni, gan ymadael â Gair Duw, wasanaethu byrddau.</verse>
			<verse number="3">Edrychwch, gan hyny, frodyr, am seithwyr o’ch plith i’r rhai y tystiolaethir, yn llawn o’r Yspryd a doethineb, y rhai a osodom ar y gorchwyl hwn;</verse>
			<verse number="4">ond nyni, mewn gweddi ac yn ngweinidogaeth y Gair y parhawn.</verse>
			<verse number="5">A boddhaol oedd yr ymadrodd yngolwg yr holl liaws; ac etholasant Stephan, gŵr llawn o ffydd a’r Yspryd Glân, a Philip, a Prochorus, a Nicanor, a Timon, a Parmenas,</verse>
			<verse number="6">a Nicolas, proselyt o Antiochia; y rhai a osodasant hwy ger bron yr apostolion: ac wedi gweddïo o honynt hwy, dodasant eu dwylaw arnynt.</verse>
			<verse number="7">A gair Duw a gynnyddodd, ac amlhaodd rhifedi y disgyblion yn Ierwshalem yn ddirfawr, a thyrfa fawr o’r offeiriaid a ufuddhasant i’r ffydd.</verse>
			<verse number="8">A Stephan, yn llawn o ras a gallu, oedd yn gwneuthur rhyfeddodau ac arwyddion mawrion ym mhlith y bobl;</verse>
			<verse number="9">a chyfododd rhai o’r sunagog a elwir eiddo’r Libertiniaid, ac o’ r Cureniaid, ac o’r Alecsandriaid, ac o’r rhai o Cilicia ac Asia,</verse>
			<verse number="10">gan ymddadleu â Stephan: ac ni allent wrth-sefyll y doethineb a’r Yspryd trwy’r Hwn y llefarai.</verse>
			<verse number="11">Yna y danfonasant i mewn ddynion yn dywedyd, Clywsom ef yn llefaru ymadroddion cablaidd yn erbyn Mosheh a Duw;</verse>
			<verse number="12">a chynhyrfasant y bobl a’r henuriaid a’r ysgrifenyddion; a chan ddyfod arno, cipiasant ef, a dygasant ef i’r Cynghor,</verse>
			<verse number="13">a gosodasant au dystion yn dywedyd, Y dyn hwn ni pheidia â llefaru ymadroddion yn erbyn y lle sanctaidd hwn a’r Gyfraith,</verse>
			<verse number="14">canys clywsom ef yn dywedyd y bydd i’r Iesu y Natsaread hwn ddistrywio y lle hwn, a newid y defodau a draddododd Mosheh i ni.</verse>
			<verse number="15">A chan graffu arno gan bawb oedd yn eistedd yn y Cynghor, gwelent ei wyneb fel pe bai yn wyneb angel.</verse>
		</chapter>
		<chapter number="7">
			<verse number="1">A dywedodd yr archoffeiriad, A ydyw’r pethau hyn felly?</verse>
			<verse number="2">Ac efe a ddywedodd, Brodyr a thadau, gwrandewch. Duw y gogoniant a ymddangosodd i’n tad Abraham pan ym Mesopotamia, cyn trigo o hono yn Charran,</verse>
			<verse number="3">a dywedodd wrtho, Dos allan o’th wlad ac oddiwrth dy dylwyth, a thyred i’r wlad a ddangoswyf i ti.</verse>
			<verse number="4">Yna, wedi myned allan o wlad y Caldeaid, trigodd yn Charran; ac oddiyno, wedi marw ei dad, y symmudodd Efe ef i’r wlad hon yn yr hon yr ydych chwi yr awr hon yn trigo:</verse>
			<verse number="5">ac ni roes iddo etifeddiaeth ynddi, nid hyd yn oed led troed; ac addawodd ei rhoddi iddo yn berchenogaeth, ac i’w had ar ei ol, pryd nad oedd iddo blentyn.</verse>
			<verse number="6">A llefarodd Duw wrtho fel hyn, Bydd dy had yn ymdeithydd mewn gwlad ddieithr; a chaethiwant ef, a’i ddrygu bedwar can mlynedd:</verse>
			<verse number="7">a’r genedl i’r hon y byddant yn gaethion, a farnaf Fi, medd Duw; ac wedi y pethau hyn,</verse>
			<verse number="8">deuant allan, a gwasanaethant Fi yn y lle hwn. A rhoddes Efe iddo gyfammod amdorriad; ac felly y cenhedlodd efe Itsaac, ac amdorrodd ef yr wythfed dydd; ac Itsaac a genhedlodd Iacob, ac Iacob y deuddeg patriarch.</verse>
			<verse number="9">A’r patrieirch gan genfigennu, wrth Ioseph, a’i gwerthasant i’r Aipht:</verse>
			<verse number="10">ac yr oedd Duw gydag ef, ac a ddug ef allan o’i holl orthrymderau, a rhoddes iddo ffafr a doethineb yngolwg Pharaoh brenhin yr Aipht, a gosododd efe ef yn llywodraethwr ar yr Aipht, ac ar ei holl dŷ.</verse>
			<verse number="11">A daeth newyn ar yr holl Aipht a Canaan, a gorthrymder mawr;</verse>
			<verse number="12">ac ni chaffai ein tadau luniaeth. Ac wedi clywed o Iacob fod yd yn yr Aipht, danfonodd allan ein tadau yn gyntaf:</verse>
			<verse number="13">a’r ail waith y gwnaed Ioseph yn hyspys i’w frodyr, ac amlygwyd cenedl Ioseph i Pharaoh.</verse>
			<verse number="14">A chan ddanfon, Ioseph a alwodd atto Iacob ei dad a’i holl dylwyth,</verse>
			<verse number="15">bymtheg enaid a thrugain: ac aeth Iacob i wared i’r Aipht;</verse>
			<verse number="16">a bu farw, efe a’n tadau; a dygpwyd hwynt trosodd i Shicem a’u dodi yn y bedd a brynasai</verse>
			<verse number="17">Abraham er gwerth arian gan feibion Chamor yn Shicem. A phan nesaodd amser yr addewid yr hwn a ganiattaodd Duw i Abraham, cynnyddodd y bobl ac amlhaodd yn yr Aipht,</verse>
			<verse number="18">hyd oni chyfododd brenhin arall dros yr Aipht, yr hwn nid adnabu Ioseph.</verse>
			<verse number="19">Hwn, gan ymddwyn yn ddichellgar â’n cenedl, a ddrygodd ein tadau, i fwrw allan eu babanod fel na chaent fyw;</verse>
			<verse number="20">ar yr hwn amser y ganwyd Mosheh, a thra-thlws oedd efe; ac efe a fagwyd dri mis yn nhŷ ei dad.</verse>
			<verse number="21">Ac wedi ei fwrw ef allan, ei gymmeryd i fynu a wnaeth merch Pharaoh, ac ei fagu yn fab iddi ei hun.</verse>
			<verse number="22">Ac addysgwyd Mosheh yn holl ddoethineb yr Aiphtiaid, ac yr oedd efe yn alluog yn ei eiriau a’i weithredoedd.</verse>
			<verse number="23">A phan yr oedd efe yn llawn ddeugain mlwydd oed, daeth i’w galon ymweled â’i frodyr, meibion Israel.</verse>
			<verse number="24">A chan weled rhyw un yn cael cam, amddiffynodd ef, a gwnaeth ddial i’r hwn a orthrymmid, gan daro’r Aiphtiwr.</verse>
			<verse number="25">A meddyliodd fod ei frodyr yn deall fod Duw trwy ei law ef yn rhoddi ymwared iddynt; ond hwy ni ddeallent.</verse>
			<verse number="26">A’r dydd nesaf yr ymddangosodd iddynt pan yn ymrafaelio, a chymmodlonai hwynt i heddychu, gan ddywedyd, Ha wŷr, brodyr ydych: paham y gwnewch gam â’ch gilydd?</verse>
			<verse number="27">A’r hwn oedd yn gwneuthur cam â’i gymmydog, a’i cil-gwthiodd ef, gan ddywedyd, Pwy a’th osododd di yn llywodraethwr ac yn farnwr arnom?</verse>
			<verse number="28">Ai fy lladd i yr wyt ti yn ewyllysio, y modd y lleddaist yr Aiphtiwr ddoe?</verse>
			<verse number="29">A ffodd Mosheh ar y gair hwn, ac aeth yn ymdeithydd yn nhir Madian, lle y cenhedlodd ddau fab.</verse>
			<verse number="30">Ac wedi cyflawni deugain mlynedd, yr ymddangosodd iddo yn anialwch mynydd Sinai angel mewn fflam dân mewn perth.</verse>
			<verse number="31">A Mosheh yn gweled hyn a ryfeddodd wrth y golwg. Ac efe yn nesau i edrych, daeth llais yr Arglwydd, gan ddywedyd,</verse>
			<verse number="32">Myfi yw Duw dy dadau, Duw Abraham ac Itsaac ac Iacob. Ac wedi myned yn ddychrynedig, Mosheh ni feiddiai edrych.</verse>
			<verse number="33">Ac wrtho y dywedodd Iehofah, Dattod yr esgidiau oddi am dy draed, canys y lle yr wyt yn sefyll ynddo, tir sanctaidd yw.</verse>
			<verse number="34">Gan weled y gwelais ddrygfyd Fy mhobl y sydd yn yr Aipht, ac eu gruddfan a glywais; a disgynais i’w gwaredu hwynt. Ac yn awr tyred, danfonaf di i’r Aipht.</verse>
			<verse number="35">Y Mosheh hwn, yr hwn a wadasant, gan ddywedyd, Pwy a’th osododd di yn llywodraethwr ac yn farnwr? hwn, Duw a’i danfonodd yn llywodraethwr ac yn waredwr gyda llaw yr angel a ymddangosodd iddo yn y berth.</verse>
			<verse number="36">Hwn a’u harweiniodd hwynt allan, ar ol gwneuthur rhyfeddodau ac arwyddion yn yr Aipht ac yn y Môr Coch ac yn yr anialwch ddeugain mlynedd.</verse>
			<verse number="37">Hwn yw’r Mosheh a ddywedodd wrth feibion Israel, Prophwyd a gyfyd Duw i chwi o’ch brodyr fel myfi.</verse>
			<verse number="38">Hwn yw’r Hwn a fu yn yr eglwys yn yr anialwch gyda’r angel a ymddiddanodd ag ef ym mynydd Sinai, a chyda’n tadau;</verse>
			<verse number="39">ac a dderbyniodd oraclau byw i’w rhoddi i ni; i’r hwn nid ewyllysiai ein tadau fod yn ufudd, eithr cilgwth iasant ef,</verse>
			<verse number="40">a throisant yn eu calonnau i’r Aipht, gan ddywedyd wrth Aaron, Gwna i ni dduwiau a ant o’n blaen; canys y Mosheh hwn yr hwn a’n dug ni allan o dir yr Aipht, nis gwyddom pa beth a ddaeth o hono.</verse>
			<verse number="41">A gwnaethant lo yn y dyddiau hyny, a daethant ag aberth i’r eulun, a llawenychasant yngweithredoedd eu dwylaw.</verse>
			<verse number="42">A throdd Duw, a thraddododd hwynt i wasanaethu llu y nef; fel yr ysgrifenwyd yn llyfr y prophwydi, “Ai lladdedigion ac aberthau a offrymmasoch i Mi Ddeugain mlynedd yn yr anialwch, O dŷ Israel?</verse>
			<verse number="43">A chymmerasoch i fynu dabernacl Moloc, A seren eich duw Remphan, Y lluniau y rhai a wnaethoch i’w haddoli hwynt; A symmudaf chwi tu hwnt i Babilon.”</verse>
			<verse number="44">Tabernacl y dystiolaeth oedd gan ein tadau yn yr anialwch, fel y gorchymynodd yr Hwn a lefarodd wrth Mosheh i’w wneuthur yn ol y portreiad a welsai;</verse>
			<verse number="45">yr hwn y bu i’n tadau, bob un yn ei dro, ei ddwyn i mewn ynghyda Iehoshua ym mherchenogaeth y cenhedloedd, y rhai a wthiodd Duw allan o flaen gwyneb ein tadau, hyd ddyddiau Dafydd,</verse>
			<verse number="46">yr hwn a gafodd ffafr ac a ofynodd gael trigfa i Dduw Iacob:</verse>
			<verse number="47">ond Shalomon a adeiladodd Iddo dŷ.</verse>
			<verse number="48">Eithr nid yw’r Goruchaf yn trigo mewn tai o waith dwylaw, fel y mae’r prophwyd yn dywedyd,</verse>
			<verse number="49">“Y nef sydd i Mi yn orsedd-faingc, A’r ddaear yw troed-faingc Fy nhraed. Pa fath o dŷ a adeiledwch i Mi, medd Iehofah, Neu pa le fydd lle Fy ngorphwysfa?</verse>
			<verse number="50">Onid Fy llaw I a wnaeth y pethau hyn oll?”</verse>
			<verse number="51">Gwar-galedion a diamdorredig o galon a chlustiau, chwychwi yn wastad a wrthwynebwch yr Yspryd Glân; fel eich tadau, felly chwithau.</verse>
			<verse number="52">Pa un o’r prophwydi nad erlidiodd eich tadau ef? A lladdasant y rhai yn rhagfynegi am ddyfodiad y Cyfiawn, i’r Hwn chwychwi fuoch fradwyr a llofruddion,</verse>
			<verse number="53">y rhai a gawsoch y Gyfraith yn ol trefniad angylion, ac nis cadwasoch.</verse>
			<verse number="54">Ac wrth glywed y pethau hyn, torrwyd hwynt i’r byw yn eu calonnau, ac ysgyrnygasant ddannedd arno.</verse>
			<verse number="55">Ac yn llawn o’r Yspryd Glân, ac yn edrych yn graff i’r nef, gwelodd efe ogoniant Duw a’r Iesu yn sefyll ar ddeheu-law Duw,</verse>
			<verse number="56">a dywedodd, Wele, gwelaf y nefoedd yn agored, a Mab y Dyn yn sefyll ar ddeheu-law Duw.</verse>
			<verse number="57">A chan waeddi â llef uchel cauasant eu clustiau, a rhuthrasant yn unfryd arno,</verse>
			<verse number="58">ac wedi ei fwrw ef allan o’r ddinas, llabyddiasant ef; a’r tystion a ddodasant i lawr eu cochlau wrth draed dyn ieuangc a elwid Shawl;</verse>
			<verse number="59">a llabyddiasant Stephan yn galw ar yr Arglwydd, ac yn dywedyd, Arglwydd Iesu, derbyn fy yspryd.</verse>
			<verse number="60">Ac wedi dodi i lawr ei liniau, gwaeddodd â llef uchel, Arglwydd, na ddod y pechod hwn yn eu herbyn. Ac wedi dywedyd hyn, hunodd;</verse>
		</chapter>
		<chapter number="8">
			<verse number="1">a Shawl oedd yn cydsynied i’w ddistryw ef. A chyfododd y dydd hwnw erlid mawr ar yr eglwys oedd yn Ierwshalem, a’r oll o honynt a wasgarwyd trwy barthau Iwdea a Shamaria, namyn yr apostolion.</verse>
			<verse number="2">A Stephan a ddug dynion crefyddol i’w gladdu, a gwnaethant alar mawr am dano.</verse>
			<verse number="3">A Shawl a anrheithiai’r eglwys, yn eu tai, gan fyned i mewn, a chan lusgo allan wŷr a gwragedd, traddodai hwynt i garchar.</verse>
			<verse number="4">Y rhai a wasgarwyd, gan hyny, a dramwyasant gan efengylu’r Gair.</verse>
			<verse number="5">A Philip wedi myned i wared i ddinas Shamaria, a bregethai iddynt Grist.</verse>
			<verse number="6">A’r torfeydd a ddaliasant sylw ar y pethau a ddywedid gan Philip, yn unfryd, wrth eu clywed hwynt a gweled yr arwyddion a wnelai efe;</verse>
			<verse number="7">canys llawer o’r rhai ag ysprydion aflan ganddynt, y rhai, gan floeddio â llef uchel, a ddeuent allan,</verse>
			<verse number="8">a llawer yn gleifion o’r parlys, a chloffion, a iachawyd; a bu llawenydd mawr yn y ddinas honno.</verse>
			<verse number="9">Ond rhyw ddyn a’i enw Shimon oedd o’r blaen yn y ddinas yn swyno ac yn peri syndod i genedl Shamaria, gan ddywedyd ei fod efe ei hun yn rhywun mawr;</verse>
			<verse number="10">ac iddo y rhoddai pawb glust, o fychan hyd fawr, gan ddywedyd, Hwn yw gallu Duw, yr hwn a elwir Mawr.</verse>
			<verse number="11">A rhoddent glust iddo, am mai am amser maith y bu iddo â’i swynion beri syndod iddynt.</verse>
			<verse number="12">Ond pan gredasant i Philip yn efengylu ynghylch teyrnas Dduw ac enw Iesu Grist, bedyddid hwynt yn wŷr ac yn wragedd:</verse>
			<verse number="13">a Shimon, yntau hefyd a gredodd, ac wedi ei fedyddio, a barhaodd ynghyda Philip; a chan weled yr arwyddion a’r gwyrthiau mawrion a wneid, synnodd arno.</verse>
			<verse number="14">Ac wedi clywed o’r apostolion oedd yn Ierwshalem, y derbyniasai Shamaria Air Duw, danfonasant attynt Petr ac Ioan,</verse>
			<verse number="15">y rhai wedi eu dyfod i wared, a weddïasant drostynt,</verse>
			<verse number="16">ar dderbyn o honynt yr Yspryd Glân, canys hyd yn hyn nid oedd Efe wedi syrthio ar neb o honynt, ac nid oeddynt ond wedi eu bedyddio i enw yr Arglwydd Iesu.</verse>
			<verse number="17">Yna y dodasant eu dwylaw arnynt, a derbyniasant hwythau yr Yspryd Glân.</verse>
			<verse number="18">A chan weled o Shimon mai trwy osodiad dwylaw yr apostolion y rhoddwyd yr Yspryd Glân,</verse>
			<verse number="19">daeth ag arian attynt, gan ddywedyd, Rhoddwch i minnau hefyd yr awdurdod hon, fel ar bwy bynnag y gosodwyf fy nwylaw, y caffo yr Yspryd Glân.</verse>
			<verse number="20">A Petr a ddywedodd wrtho, Dy arian, ynghyda thydi, a fydded i ddistryw, gan mai rhodd Duw a feddyliaist gael trwy arian.</verse>
			<verse number="21">Nid oes i ti na rhan nac etifeddiaeth yn y peth hwn, canys dy galon nid yw uniawn ger bron Duw.</verse>
			<verse number="22">Edifarha, gan hyny, am dy ddrygioni hwn, a gweddïa Dduw,</verse>
			<verse number="23">os ysgatfydd y maddeuir i ti feddwl dy galon, canys ym mustl chwerw ac yn rhwym anghyfiawnder y gwelaf dy fod di.</verse>
			<verse number="24">A chan atteb, Shimon a ddywedodd, Gweddïwch chwi drosof at yr Arglwydd na bo i ddim ddyfod arnaf o’r pethau a ddywedasoch.</verse>
			<verse number="25">A hwy, gan hyny, wedi tystiolaethu a llefaru Gair yr Arglwydd, a ddychwelasant i Ierwshalem, ac i lawer o bentrefi y Shamariaid yr efengylasant.</verse>
			<verse number="26">Ac angel yr Arglwydd a lefarodd wrth Philip, gan ddywedyd, Cyfod a dos tua’r dehau i’r ffordd sy’n myned i wared o Ierwshalem i Gaza, yr hon sydd anial.</verse>
			<verse number="27">Ac wedi cyfodi yr aeth; ac wele, gŵr o Ethiopia, swyddwr galluog i Candace, brenhines yr Ethiopiaid, yr hwn oedd ar ei holl drysor hi, yr hwn a ddaethai i Ierwshalem i addoli;</verse>
			<verse number="28">ac yr oedd yn dychwelyd ac yn eistedd yn ei gerbyd, a darllenai y prophwyd Eshaiah.</verse>
			<verse number="29">A dywedodd yr Yspryd wrth Philip, Dos at, a glyn wrth, y cerbyd hwn.</verse>
			<verse number="30">Ac wedi rhedeg atto, Philip a glywodd ef yn darllen Eshaiah y prophwyd, a dywedodd, A wyt ti ysgatfydd yn deall y pethau yr wyt yn eu darllen?</verse>
			<verse number="31">Ac efe a ddywedodd, Canys pa fodd y gallaf oddieithr i ryw un fy nghyfarwyddo? A dymunodd ar Philip ddyfod i fynu ac eistedd gydag ef;</verse>
			<verse number="32">a’r lle o’r Ysgrythyr yr hwn a ddarllenai oedd hwn, “Fel dafad i’r lladdfa yr arweiniwyd ef, Ac fel oen ger bron ei gneifiwr yn fud, Felly nid agorodd ei enau:</verse>
			<verse number="33">Yn ei ostyngiad ei farn a ddygpwyd ymaith, Ei genhedlaeth ef pwy a fynega, Canys dygir ymaith ei fywyd oddiar y ddaear?”</verse>
			<verse number="34">A chan atteb i Philip, y swyddwr a ddywedodd, Attolwg i ti, am bwy y mae’r prophwyd yn dywedyd hyn? Ai am dano ei hun, neu am ryw un arall?</verse>
			<verse number="35">A Philip, wedi agor ei enau a dechreu o’r ysgrythyr hon, a efengylodd iddo yr Iesu.</verse>
			<verse number="36">Ac fel yr aent ar hyd y ffordd, daethant at ryw ddwfr; ac ebr y swyddwr, Wele ddwfr, pa beth a luddias fy medyddio?</verse>
			<verse number="38">A gorchymynodd sefyll o’r cerbyd. Ac aethant i wared ill dau i’r dwfr, Philip ac yr eunuch; a bedyddiodd efe ef.</verse>
			<verse number="39">A phan ddaethant i fynu o’r dwfr, Yspryd yr Arglwydd a gipiodd Philip, ac ni welodd y swyddwr ef mwyach; canys aeth ei ffordd dan lawenychu.</verse>
			<verse number="40">A Philip a gaed yn Azotus; a chan dramwy, efengylodd yn y dinasoedd oll nes dyfod o hono i Cesarea.</verse>
		</chapter>
		<chapter number="9">
			<verse number="1">A Shawl, etto yn chwythu bwgwth a chelanedd yn erbyn disgyblion yr Arglwydd, wedi myned at yr archoffeiriad,</verse>
			<verse number="2">a ddeisyfiodd ganddo lythyrau i Damascus, at y sunagogau, fel os cai rai o’r ffordd honno, na gwŷr na gwragedd, y dygai hwynt yn rhwym i Ierwshalem.</verse>
			<verse number="3">Ac wrth fyned o hono, bu iddo nesau i Damascus, ac yn ddisymmwth y llewyrchodd o’i amgylch oleuni o’r nef:</verse>
			<verse number="4">ac wedi syrthio ar y ddaear, clywodd lais yn dywedyd wrtho, Shawl, Shawl, paham mai Myfi a erlidi?</verse>
			<verse number="5">A dywedodd efe, Pwy wyt, Arglwydd? Ac Efe a ddywedodd, Myfi wyf Iesu, yr Hwn yr wyt ti yn Ei erlid.</verse>
			<verse number="6">Eithr cyfod, a dos i’r ddinas, a dywedir wrthyt pa beth y mae rhaid i ti ei wneuthur.</verse>
			<verse number="7">A’r dynion oedd yn cyd-deithio ag ef a safasant yn fud, yn clywed y llais yn wir, ond heb weled neb.</verse>
			<verse number="8">A chyfododd Shawl oddiar y ddaear; a phan agorwyd ei lygaid, ni welai ddim; a chan ei dywys erbyn ei law, dygasant ef i mewn i Damascus;</verse>
			<verse number="9">ac yr oedd efe dridiau heb weled, ac ni fwyttaodd nac yfed.</verse>
			<verse number="10">Ac yr oedd rhyw ddisgybl yn Damascus a’i enw Ananias; ac wrtho, mewn gweledigaeth, y dywedodd yr Arglwydd, Ananias; ac efe a ddywedodd, Wele, myfi, Arglwydd.</verse>
			<verse number="11">A’r Arglwydd a ddywedodd wrtho, Cyfod, a dos i’r heol a elwir Uniawn, a chais yn nhŷ Iwdas Shawl wrth ei enw, o Tarsus; canys wele, gweddïo y mae, a gwelodd ŵr,</verse>
			<verse number="12">Ananias wrth ei enw, wedi dyfod i mewn a dodi arno ei ddwylaw fel y gwelai eilwaith.</verse>
			<verse number="13">Ac attebodd Ananias, Arglwydd, clywais gan lawer am y gŵr hwn, faint o ddrygau a wnaeth efe i’th saint yn Ierwshalem;</verse>
			<verse number="14">ac yma y mae ganddo awdurdod oddiwrth yr archoffeiriad, i rwymo pawb sy’n galw ar Dy enw.</verse>
			<verse number="15">Ac wrtho y dywedodd yr Arglwydd, Dos, canys llestr etholedig i Mi yw hwn, i ddwyn Fy enw ger bron cenhedloedd a brenhinoedd, a meibion Israel.</verse>
			<verse number="16">Canys Myfi a ddangosaf iddo faint o bethau y mae rhaid iddo eu dioddef er mwyn Fy enw.</verse>
			<verse number="17">Ac aeth Ananias ymaith, ac aeth i mewn i’r tŷ; ac wedi dodi arno ei ddwylaw, dywedodd, Shawl frawd, yr Arglwydd a’m danfonodd, Iesu yr Hwn a ymddangosodd i ti ar y ffordd y daethost, fel y gwelych eilwaith ac y’th lanwer â’r Yspryd Glân.</verse>
			<verse number="18">Ac yn uniawn y syrthiodd oddiwrth ei lygaid fel pe bai cen, a gwelodd efe eilwaith;</verse>
			<verse number="19">ac wedi cyfodi, bedyddiwyd ef; ac wedi cymmeryd bwyd cryfhaodd. Ac yr oedd efe gyda’r disgyblion oedd yn Damascus dalm o ddyddiau.</verse>
			<verse number="20">Ac yn uniawn yn y sunagogau y pregethodd efe yr Iesu, mai Efe yw Mab Duw.</verse>
			<verse number="21">A synnodd yr holl rai a glywent, a dywedasant, Onid hwn yw’r dyn a anrheithiai yn Ierwshalem y rhai a alwent ar yr enw hwn; ac yma, er mwyn hyn y daeth, fel y dygai hwynt yn rhwym ger bron yr archoffeiriaid?</verse>
			<verse number="22">A Shawl a gynnyddai fwy-fwy o nerth, ac a ddyrysai yr Iwddewon oedd yn preswylio yn Damascus, gan arddangos mai Hwn yw y Crist.</verse>
			<verse number="23">A phan gyflawnwyd dyddiau lawer, cydymgynghorodd yr Iwddewon i’w ladd ef.</verse>
			<verse number="24">Ac hysbyswyd eu cydfwriad i Shawl; a gwylient y pyrth ddydd a nos, fel y lladdent ef.</verse>
			<verse number="25">A’r disgyblion a’i cymmerasant liw nos, a thrwy’r mur y gollyngasant ef i wared, gan ei ollwng i lawr mewn cawell.</verse>
			<verse number="26">Ac wedi dyfod i Ierwshalem, ceisiai ymgyssylltu â’r disgyblion; a phawb a’i hofnent ef, gan na chredent ei fod yn ddisgybl.</verse>
			<verse number="27">Ond Barnabas, gan ei gymmeryd ef, a’i dug at yr apostolion, a mynegodd iddynt pa fodd y bu iddo ar y ffordd weled yr Arglwydd, ac y llefarodd Efe wrtho, a pha fodd yn Damascus y llefarai yn hyderus yn enw yr Iesu.</verse>
			<verse number="28">Ac yr oedd efe gyda hwynt yn myned i mewn ac yn myned allan, yn Ierwshalem, yn llefaru yn hyderus yn enw’r Arglwydd.</verse>
			<verse number="29">A llefarai ac ymddadleuai yn erbyn yr Iwddewon Groegaidd; a hwy a geisiasant ei ladd ef.</verse>
			<verse number="30">Ac wedi cael gwybodaeth o hyn, y brodyr a’i dygasant i wared i Cesarea, a danfonasant ef ymaith i Tarsus.</verse>
			<verse number="31">Gan hyny, yn wir, yr eglwys trwy holl Iwdea a Galilea a Shamaria a gafodd heddwch, gydag adeiladaeth; a chan rodio yn ofn yr Arglwydd ac yn niddanwch yr Yspryd Glân y lliosogid.</verse>
			<verse number="32">A bu i Petr, pan yn tramwy trwy’r holl barthau, ddyfod i wared hefyd at y saint yn preswylio yn Luda;</verse>
			<verse number="33">a chafodd yno ryw ddyn, Aineas wrth ei enw, er’s wyth mlynedd yn gorwedd ar orweddfa, yr hwn oedd glaf o’r parlys;</verse>
			<verse number="34">ac wrtho y dywedodd Petr, Aineas, dy iachau y mae Iesu Grist: cyfod, a chyweiria dy wely i’th hun. Ac yn uniawn y cyfododd;</verse>
			<verse number="35">ac ei weled ef a fu i bawb oedd yn preswylio yn Luda a Sharon, a hwy a ymchwelasant at yr Arglwydd.</verse>
			<verse number="36">Ac yn Ioppa yr oedd rhyw ddisgybles a’i henw Tabitha, yr hwn o’i gyfieithu a elwir Dorcas; a hon oedd yn llawn o weithredoedd da ac elusenau, y rhai a wnelai.</verse>
			<verse number="37">A digwyddodd yn y dyddiau hyny iddi glafychu a marw; ac wedi ei golchi hi, dodasant hi mewn llofft.</verse>
			<verse number="38">A chan fod Luda yn agos i Ioppa, y disgyblion wedi clywed fod Petr yno, a ddanfonasant ddau ŵr atto, gan ddeisyf arno, Nac oeda ddyfod trosodd hyd attom.</verse>
			<verse number="39">Ac wedi cyfodi, Petr a aeth gyda hwynt; ac ar ei ddyfodiad dygasant ef i fynu i’r llofft; ac yn ei ymyl y safodd yr holl wragedd gweddwon yn gwylo ac yn dangos peisiau a chochlau, y rhai a wnaeth Dorcas tra’r ydoedd gyda hwynt.</verse>
			<verse number="40">Ac wedi bwrw allan yr oll o honynt, a dodi ei liniau ar lawr, Petr a weddïodd; a chan droi at y corph, dywedodd, Tabitha, cyfod; a hi a agorodd ei llygaid; a chan weled Petr, cyfododd yn ei heistedd.</verse>
			<verse number="41">Ac wedi rhoi iddi ei law, cyfododd efe hi i fynu; ac wedi galw y saint a’r gwragedd gweddwon, gosododd hi ger bron yn fyw.</verse>
			<verse number="42">Ac hyspys yr aeth trwy holl Ioppa; a llawer a gredasant yn yr Arglwydd.</verse>
			<verse number="43">A bu iddo aros ddyddiau lawer yn Ioppa gydag un Shimon, barcer.</verse>
		</chapter>
		<chapter number="10">
			<verse number="1">Ac yr oedd rhyw ŵr yn Cesarea a’i enw Cornelius, canwriad o’r fyddin a elwid yr Italaidd, gŵr defosiynol,</verse>
			<verse number="2">ac yn ofni Duw, ynghyda’i holl dŷ, yn gwneuthur elusenau lawer i’r bobl, ac yn gweddïo Duw yn wastadol.</verse>
			<verse number="3">A gwelodd mewn gweledigaeth, yn eglur, ynghylch y nawfed awr o’r dydd, angel Duw yn dyfod i mewn atto, ac yn dywedyd wrtho, Cornelius.</verse>
			<verse number="4">Ac efe, wedi craffu arno a myned yn ofnus, a ddywedodd, Pa beth sydd, Arglwydd? A dywedodd yntau wrtho, Dy weddïau a’th elusenau a ddaethant i fynu yn goffadwriaeth ger bron Duw.</verse>
			<verse number="5">Ac yn awr danfon wŷr i Ioppa, a gyr am un Shimon, yr hwn a gyfenwir Petr;</verse>
			<verse number="6">efe a lettya gydag un Shimon, barcer, yr hwn sydd a’i dŷ wrth y môr.</verse>
			<verse number="7">A phan ymadawodd yr angel a lefarai wrtho, wedi galw dau o’r gweinidogion, a milwr defosiynol o’r rhai oedd yn aros gydag ef,</verse>
			<verse number="8">ac wedi mynegi iddynt bob peth, danfonodd hwynt i Ioppa.</verse>
			<verse number="9">A thrannoeth pan ymdeithient hwy, ac yn neshau at y ddinas, esgynodd Petr i ben y tŷ i weddïo, ynghylch y chweched awr,</verse>
			<verse number="10">a daeth arno chwant bwyd, ac ewyllysiai fwytta;</verse>
			<verse number="11">a thra y parottoent hwy, daeth arno lewyg; a gwelai y nef yn agoryd, a disgyn o ryw lestr, fel llen-lliain fawr, yn cael wrth bedair congl ei ollwng i lawr ar y ddaear,</verse>
			<verse number="12">yn yr hwn yr oedd holl bedwar-carnolion ac ymlusgiaid y ddaear, ac ehediaid y nef.</verse>
			<verse number="13">A daeth llef atto, Cyfod, Petr, lladd a bwytta.</verse>
			<verse number="14">A Petr a ddywedodd, Nid er dim, Arglwydd, canys ni fwytteais erioed ddim cyffredin ac aflan.</verse>
			<verse number="15">A llef a fu etto yr ail waith wrtho, Y pethau y bu i Dduw eu glanhau, na wna di yn gyffredin.</verse>
			<verse number="16">A hyn a wnaed dair gwaith; ac yn uniawn y cymmerwyd i fynu y llestr i’r nef.</verse>
			<verse number="17">A phan ynddo ei hun yr ammheuai Petr pa beth ysgatfydd oedd y weledigaeth a welsai, wele, y gwŷr a ddanfonasid gan Cornelius, wedi ymofyn am dŷ Shimon,</verse>
			<verse number="18">a safasant wrth y drws; ac wedi galw o honynt, gofynent a oedd Shimon, yr hwn a gyfenwid Petr, yn lletrya yno.</verse>
			<verse number="19">A Petr yn meddwl am y weledigaeth, wrtho y dywedodd yr Yspryd, Wele, tri wŷr a’th geisiant:</verse>
			<verse number="20">eithr cyfod, disgyn, a dos gyda hwynt heb ammeu dim, canys Myfi a ddanfonais hwynt.</verse>
			<verse number="21">Ac wedi disgyn o Petr at y gwŷr, dywedodd, Wele, myfi yw’r hwn a geisiwch: pa beth yw’r achos am yr hwn yr ydych yma?</verse>
			<verse number="22">A hwy a ddywedasant, Cornelius y canwriad, gŵr cyfiawn, ac yn ofni Duw, ac a thystiolaeth iddo gan holl genedl yr Iwddewon, a rybuddiwyd gan angel sanctaidd i ddanfon am danat i’w dŷ, ac i glywed ymadroddion genyt.</verse>
			<verse number="23">Wedi galw hwynt, gan hyny, i mewn, llettyodd hwynt. A thrannoeth, wedi cyfodi o hono, aeth allan ynghyda hwynt; a rhai o’r brodyr o Ioppa a aethant gydag ef.</verse>
			<verse number="24">A thrannoeth y daethant i mewn i Cesarea; a Cornelius oedd yn disgwyl am danynt, wedi galw ynghyd ei geraint a’i gyfeillion cyfrinachol.</verse>
			<verse number="25">A bu wrth ddyfod i mewn o Petr, Cornelius, wedi cyfarfod ag ef a syrthio wrth ei draed, a’i haddolodd ef.</verse>
			<verse number="26">Ond Petr a’i cyfododd ef i fynu, gan ddywedyd, Cyfod; minnau hefyd fy hun, dyn wyf.</verse>
			<verse number="27">A chan ymddiddan ag ef, yr aeth i mewn, a chanfu lawer wedi dyfod ynghyd,</verse>
			<verse number="28">a dywedodd wrthynt, Chwi a wyddoch mai anghyfreithlawn yw i ŵr o Iwddew ymgyssylltu neu ddyfod at alltud: ac i mi Duw a ddangosodd na alwn neb rhyw ddyn yn gyffredin neu yn aflan:</verse>
			<verse number="29">o ba herwydd hefyd, heb ddim gwrthddywedyd, y daethum pan ddanfonwyd am danaf.</verse>
			<verse number="30">A Cornelius a ddywedodd, Er ys pedwar diwrnod, hyd yr awr hon, yr oeddwn yn cadw gweddi y nawfed awr yn fy nhŷ, ac wele, gŵr a safodd ger fy mron, mewn gwisg ddisglaer,</verse>
			<verse number="31">a dywedodd, Cornelius, gwrandawyd dy weddi, a’th elusenau sydd mewn coffadwriaeth ger bron Duw.</verse>
			<verse number="32">Danfon, gan hyny, i Ioppa, a galw am Shimon, yr hwn a gyfenwir Petr; efe a lettya yn nhŷ Shimon, barcer, yn ymyl y môr.</verse>
			<verse number="33">Yr awr honno, gan hyny, y danfonais attat; a thydi, da y gwnaethost wrth ddyfod. Yn awr, gan hyny, nyni oll ydym bresennol ger bron Duw, i glywed yr holl bethau a orchymynwyd i ti gan yr Arglwydd.</verse>
			<verse number="34">Ac wedi agoryd ei enau, Petr a ddywedodd, Mewn gwirionedd y canfyddaf nad ydyw Duw dderbyniwr gwyneb;</verse>
			<verse number="35">eithr ym mhob cenedl yr hwn sydd yn Ei ofni Ef, ac yn gweithredu cyfiawnder, cymmeradwy Ganddo Ef ydyw.</verse>
			<verse number="36">Y Gair, yr hwn a ddanfonodd Efe at feibion Israel, gan efengylu heddwch trwy Iesu Grist (Efe yw Arglwydd pawb),</verse>
			<verse number="37">chwi a wyddoch y Gair a fu trwy holl Iwdea, wedi dechreu o Hono o Galilea wedi y bedydd a bregethodd Ioan,</verse>
			<verse number="38">Iesu o Natsareth, y modd yr enneiniodd Duw Ef â’r Yspryd Glân ac â gallu, yr Hwn a dramwyodd gan wneuthur daioni ac iachau yr holl rai a orthrymmid gan ddiafol, canys Duw oedd gydag Ef.</verse>
			<verse number="39">Ac nyni ydym dystion o’r holl bethau a wnaeth Efe yngwlad yr Iwddewon ac yn Ierwshalem; yr Hwn hefyd a laddasant, gan Ei grogi ar bren.</verse>
			<verse number="40">Hwn, Duw a’i cyfododd y trydydd dydd,</verse>
			<verse number="41">ac a’i rhoddes i fod yn amlwg, nid i’r holl bobl, eithr i dystion a rag-ordeiniwyd gan Dduw, sef i ni, y rhai a gydfwyttasom ac a gydyfasom ag Ef wedi adgyfodi o Hono o feirw:</verse>
			<verse number="42">a gorchymynodd i ni bregethu i’r bobl, a thystiolaethu mai Hwn yw’r Hwn a ordeiniwyd gan Dduw yn Farnwr byw a meirw.</verse>
			<verse number="43">I Hwn y mae’r holl brophwydi yn tystiolaethu fod maddeuant pechodau i’w gael trwy Ei enw Ef gan bob un sy’n credu Ynddo.</verse>
			<verse number="44">A thra y llefarai Petr yr ymadroddion hyn, syrthiodd yr Yspryd Glân ar bawb a oedd yn clywed y Gair;</verse>
			<verse number="45">a synnodd y rhai o’r amdorriad a oeddynt yn credu, cynnifer ag a ddaethent gyda Petr, gan ddywedyd, Ar y cenhedloedd hefyd y mae rhodd yr Yspryd Glân wedi ei thywallt allan;</verse>
			<verse number="46">canys clywent hwynt yn llefaru â thafodau ac yn mawrygu Duw.</verse>
			<verse number="47">Yna yr attebodd Petr, Ai lluddias dwfr a all neb fel na fedyddier y rhai hyn, y rhai a gawsant yr Yspryd Glân fel ninnau?</verse>
			<verse number="48">A gorchymynodd eu bedyddio yn enw Iesu Grist. Yna y gofynasant iddo aros am ennyd o ddyddiau.</verse>
		</chapter>
		<chapter number="11">
			<verse number="1">A chlywodd yr apostolion a’r brodyr oedd yn Iwdea, y bu i’r cenhedloedd hefyd dderbyn Gair Duw.</verse>
			<verse number="2">A phan esgynodd Petr i Ierwshalem, ymrysonodd y rhai o’r amdorriad yn ei erbyn ef,</verse>
			<verse number="3">gan ddywedyd, At wŷr diamdorredig yr aethost i mewn, a bwytteaist gyda hwynt.</verse>
			<verse number="4">A dechreuodd Petr ac adroddodd y peth iddynt mewn trefn,</verse>
			<verse number="5">gan ddywedyd, Myfi oeddwn yn ninas Ioppa, yn gweddïo; a gwelais, mewn llewyg, weledigaeth, ddisgyn o ryw lestr, fel llen-lliain fawr, wedi ei gollwng i lawr, erbyn ei phedair congl, o’r nef;</verse>
			<verse number="6">a daeth hi hyd attaf; i’r hon yn graff yr edrychais, a gwelais bedwar-carnolion y ddaear, a’r ymlusgiaid,</verse>
			<verse number="7">ac ehediaid y nef; a chlywais lais yn dywedyd wrthyf,</verse>
			<verse number="8">Cyfod, Petr, lladd a bwytta; a dywedais, Nid er dim, Arglwydd, canys peth cyffredin neu aflan ni ddaeth erioed i mewn i’m genau.</verse>
			<verse number="9">Ac attebodd llais eilwaith, o’r nef, Y pethau y bu i Dduw eu glanhau, na wna di yn gyffredin.</verse>
			<verse number="10">A hyn a ddigwyddodd dair gwaith; a thynwyd y cwbl i fynu drachefn i’r nef.</verse>
			<verse number="11">Ac wele, yn uniawn tri wŷr a safasant wrth y tŷ yn yr hwn yr oeddwn, wedi eu danfon o Cesarea attaf.</verse>
			<verse number="12">Ac wrthyf y dywedodd yr Yspryd i fyned gyda hwynt heb ammeu dim. Ac yr aeth gyda mi y chwe brodyr hyn hefyd; ac aethom i mewn i dŷ y gŵr;</verse>
			<verse number="13">a mynegodd efe i ni pa fodd y gwelsai yr angel yn ei dŷ, yn sefyll ac yn dywedyd, Danfon i Ioppa,</verse>
			<verse number="14">a gyr am Shimon a gyfenwir Petr, yr hwn a lefara ymadroddion wrthyt, trwy y rhai yr achubir di a’th holl dŷ.</verse>
			<verse number="15">Ac wrth ddechreu o honof lefaru, syrthiodd yr Yspryd Glân arnynt,</verse>
			<verse number="16">fel arnom ninnau yn y dechreuad: a chofiais ymadrodd yr Arglwydd, y modd y dywedodd, Ioan yn wir a fedyddiodd â dwfr, ond chwi a fedyddir â’r Yspryd Glân.</verse>
			<verse number="17">Os, gan hyny, y gyffelyb rodd a roddodd Duw iddynt hwy ag i ninnau y rhai a gredasom yn yr Arglwydd Iesu Grist, myfi, pwy oeddwn yn alluog i luddias Duw?</verse>
			<verse number="18">Ac wedi clywed y pethau hyn, distawsant, a gogoneddasant Dduw, gan ddywedyd, Felly i’r cenhedloedd hefyd y mae Duw wedi rhoddi edifeirwch i fywyd.</verse>
			<verse number="19">Gan hyny, ynte, y rhai a wasgaresid o herwydd y blinder a ddigwyddasai o achos Stephan, a dramwyasant hyd at Phenice a Cuprus ac Antiochia, heb lefaru y Gair wrth neb oddieithr yn unig wrth Iwddewon:</verse>
			<verse number="20">ac yr oedd rhai o honynt yn wŷr o Cuprus ac o Curene, y rhai wedi dyfod i Antiochia, a lefarasant wrth yr Iwddewon Groegaidd hefyd, gan efengylu yr Arglwydd Iesu;</verse>
			<verse number="21">ac yr oedd llaw yr Arglwydd gyda hwynt; a nifer mawr, y rhai a gredasant, a droisant at yr Arglwydd.</verse>
			<verse number="22">A chlybuwyd y gair yng nghlustiau yr eglwys oedd yn Ierwshalem, am danynt; a danfonasant allan Barnabas hyd at Antiochia;</verse>
			<verse number="23">ac efe, wedi dyfod a gweled gras Duw, a lawenychodd, a chynghorodd bawb o honynt, â llwyrfryd calon i lynu wrth yr Arglwydd,</verse>
			<verse number="24">canys yr oedd efe yn ŵr da ac yn llawn o’r Yspryd Glân a ffydd;</verse>
			<verse number="25">ac ychwanegwyd tyrfa fawr at yr Arglwydd. Ac aeth efe allan i Tarsus, i edrych am Shawl, ac wedi ei gael ef, daeth ag ef i Antiochia;</verse>
			<verse number="26">a bu iddynt hefyd am flwyddyn gyfan ymgynnull yn yr eglwys a dysgu tyrfa fawr; ac yn gyntaf yn Antiochia y galwyd y disgyblion yn Gristionogion.</verse>
			<verse number="27">Ac yn y dyddiau hyn daeth prophwydi i wared o Ierwshalem i Antiochia:</verse>
			<verse number="28">ac wedi cyfodi o un o honynt a’i enw Agabus, arwyddoccaodd, trwy yr Yspryd, fod newyn mawr ar fedr bod dros yr holl fyd; yr hwn a ddigwyddodd dan Claudius:</verse>
			<verse number="29">a’r disgyblion, fel yr oedd y modd gan neb, a benderfynasant, bob un o honynt, ddanfon at y weinidogaeth i’r brodyr oedd yn preswylio yn Iwdea.</verse>
			<verse number="30">A hyn hefyd a wnaethant, gan ddanfon at yr henuriaid trwy law Barnabas a Shawl.</verse>
		</chapter>
		<chapter number="12">
			<verse number="1">Ac ynghylch y pryd hwnw yr estynodd Herod frenhin ei ddwylaw i ddrygu rhai o’r eglwys;</verse>
			<verse number="2">a lladdodd Iago, brawd Ioan, â’r cleddyf.</verse>
			<verse number="3">A chan weled mai da oedd gan yr Iwddewon, ychwanegodd ddala Petr hefyd; a dyddiau y bara croyw ydoedd hi;</verse>
			<verse number="4">yr hwn, wedi ei ddal, a roddes efe yngharchar, gan ei draddodi at bedwar pedwariaid o filwyr i’w gadw, gan ewyllysio, ar ol y Pasg, ei ddwyn ef at y bobl.</verse>
			<verse number="5">Petr, gan hyny, a gedwid yn y carchar, ond gweddi oedd yn cael ei gwneud yn ddyfal gan yr eglwys at Dduw am dano ef.</verse>
			<verse number="6">A phan yr oedd Herod ar fedr ei ddwyn ef ymlaen, y nos honno yr oedd Petr yn cysgu rhwng dau filwr, wedi ei rwymo â dwy gadwyn; a cheidwaid o flaen y drws a gadwent y carchar.</verse>
			<verse number="7">Ac wele, angel yr Arglwydd a safodd gerllaw, a goleuni a ddisgleiriodd yn y gell; a chan darawo ystlys Petr, deffrodd efe ef, gan ddywedyd, Cyfod ar frys; a syrthiodd ei gadwyni oddi am ei ddwylaw.</verse>
			<verse number="8">A dywedodd yr angel wrtho, Ymwregysa, a dod dy sandalau dan dy draed. A gwnaeth efe felly. A dywedodd wrtho, Bwrw dy gochl am danat, a chanlyn fi.</verse>
			<verse number="9">Ac wedi myned allan, canlynai, ac ni wyddai mai gwir oedd yr hyn a wnaed gan yr angel, ond tybiai mai gweledigaeth a welai efe.</verse>
			<verse number="10">Ac wedi myned heibio’r wyliadwriaeth gyntaf a’r ail, daethant at y porth haiarn y sydd yn arwain i’r ddinas, yr hwn o’i waith ei hun a ymagorodd iddynt; ac wedi dyfod allan, aethant ymlaen hyd un heol, ac yn uniawn yr ymadawodd yr angel ag ef.</verse>
			<verse number="11">A Petr, wedi dyfod atto ei hun, a ddywedodd, Yn awr y gwn yn wir y danfonodd yr Arglwydd allan ei angel, ac y’m cymmerodd o law Herod, ac o holl ddisgwyliad pobl yr Iwddewon.</verse>
			<verse number="12">Ac wedi ystyried, daeth i dŷ Mair, mam Ioan yr hwn a gyfenwid Marc, lle yr oedd llawer wedi ymgasglu ynghyd ac yn gweddïo.</verse>
			<verse number="13">Ac efe wedi curo drws y porth, daeth morwynig i atteb, a’i henw Rhode;</verse>
			<verse number="14">ac wedi adnabod llais Petr, o’i llawenydd nid agorodd y porth, ond wedi rhedeg i mewn mynegodd fod Petr yn sefyll o flaen y porth.</verse>
			<verse number="15">A hwy a ddywedasant wrthi, Allan o’th bwyll yr wyt; a hithau a daerai mai felly yr oedd; a hwy a ddywedasant, Ei angel ef ydyw.</verse>
			<verse number="16">A Petr a barhaodd yn curo; ac wedi agoryd o honynt, gwelsant ef a synnasant.</verse>
			<verse number="17">Ac wedi amneidio arnynt â’i law i dewi, mynegodd iddynt pa wedd y bu i’r Arglwydd ei ddwyn ef allan o’r carchar; a dywedodd, Mynegwch i Iago, a’r brodyr, y pethau hyn. Ac wedi myned allan, yr aeth i le arall.</verse>
			<verse number="18">A phan yr oedd hi yn ddydd, yr oedd trallod nid bychan ymhlith y milwyr, pa beth ysgatfydd a ddaethai o Petr.</verse>
			<verse number="19">A Herod wedi chwilio am dano ac heb ei gael ef, ac wedi holi’r ceidwaid, a orchymynodd eu dwyn ymaith; ac wedi dyfod i wared o Iwdea i Cesarea, arhosodd yno.</verse>
			<verse number="20">Ac yr oedd efe yn llidiog iawn yn erbyn gwŷr Turus a Tsidon; ac ag un fryd y daethant atto; ac wedi ynnill Blastus, ystafellydd y brenhin, deisyfiasant heddwch, o herwydd y cynhelid eu gwlad o wlad y brenhin.</verse>
			<verse number="21">Ac ar ddydd nodedig, Herod wedi ymwisgo â gwisg frenhinol,</verse>
			<verse number="22">ac yn eistedd ar y frawd-faingc, a areithiodd wrthynt; a’r bobl a floeddiodd, Eiddo Duw yw ’r llais, ac nid eiddo dyn.</verse>
			<verse number="23">Ac allan o law y tarawodd angel yr Arglwydd ef, am na roisai y gogoniant i Dduw; a chan bryfed yn ei ysu, trengodd.</verse>
			<verse number="24">A gair Duw a gynnyddodd ac a liosogwyd.</verse>
			<verse number="25">A Barnabas a Shawl a ddychwelasant o Ierwshalem, wedi cyflawni eu gweinidogaeth, gan gymmeryd gyda hwynt Ioan, yr hwn a gyfenwid Marc.</verse>
		</chapter>
		<chapter number="13">
			<verse number="1">Ac yr oedd yn Antiochia, yn yr eglwys oedd yno, brophwydi ac athrawon, Barnabas a Shimon yr hwn a elwid Niger, a Lucius y Curenead, a Maenan brawd-maeth Herod y Tetrarch, a Shawl.</verse>
			<verse number="2">Ac a hwy yn gwasanaethu’r Arglwydd, ac yn ymprydio, dywedodd yr Yspryd Glân, Neillduwch, yn awr, i Mi Barnabas a Shawl i’r gwaith at yr hwn y gelwais hwynt.</verse>
			<verse number="3">Yna, wedi ymprydio a gweddïo, a dodi eu dwylaw arnynt, y gollyngasant hwynt ymaith.</verse>
			<verse number="4">Hwythau, gan hyny, wedi eu danfon allan gan yr Yspryd Glân, a ddaethant i wared i Seleucia, ac oddi yno y mordwyasant ymaith i Cuprus.</verse>
			<verse number="5">A phan yr oeddynt yn Shalamus, mynegasant Air Duw yn sunagogau yr Iwddewon; ac yr oedd ganddynt Ioan hefyd yn weinidog.</verse>
			<verse number="6">Ac wedi tramwy trwy’r holl ynys hyd Paphos, cawsant ryw ŵr o swynwr, gau-brophwyd Iwddewig, a’i enw Bar-ieshu,</verse>
			<verse number="7">yr hwn oedd gyda’r rhaglaw, Sergius Paulus, gŵr deallus; hwn, wedi galw atto Barnabas a Shawl, a ddeisyfiodd glywed Gair Duw:</verse>
			<verse number="8">ond eu gwrthsefyll hwynt a wnaeth Elymas, y swynwr (canys felly y cyfieithir ei enw ef), gan geisio gwyrdroi y rhaglaw oddiwrth y ffydd.</verse>
			<verse number="9">A Shawl, yr hwn a elwir hefyd Paul, wedi ei lenwi â’r Yspryd Glân, gan edrych yn graff arno,</verse>
			<verse number="10">a ddywedodd, O gyflawn o bob twyll a phob anfadrwydd, mab diafol, gelyn pob cyfiawnder, oni pheidi â gwyrdroi ffyrdd yr Arglwydd, y rhai uniawn?</verse>
			<verse number="11">Ac yn awr, wele, llaw yr Arglwydd sydd arnat, a byddi ddall, heb weled yr haul am amser. Ac yn ddiattreg y syrthiodd arno niwlen a thywyllwch, a chan fyned o amgylch, ceisiai rai i’w arwain erbyn ei law.</verse>
			<verse number="12">Yna, gan weled o’r rhaglaw yr hyn a ddigwyddodd, credodd, yn aruthr ganddo wrth athrawiaeth yr Arglwydd.</verse>
			<verse number="13">Ac wedi hwylio ymaith o Paphos, Paul a’r rhai gydag ef a ddaethant i Perga yn Pamphulia; ond Ioan, wedi ymadael â hwynt, a ddychwelodd i Ierwshalem;</verse>
			<verse number="14">a hwythau, wedi tramwy o Perga, a ddaethant i Antiochia yn Pisidia; ac wedi myned i’r sunagog ar y dydd Sabbath, eisteddasant;</verse>
			<verse number="15">ac ar ol darllen y Gyfraith a’r Prophwydi, danfonodd pennaethiaid y sunagog attynt, gan ddywedyd Brodyr, os oes gair o gyngor genych i’r bobl, traethwch,</verse>
			<verse number="16">Ac wedi cyfodi o Paul, ac amneidio â’i law, dywedodd, Gwŷr o Israel, a’r rhai sy’n ofni Duw, gwrandewch.</verse>
			<verse number="17">Duw y bobl hyn, Israel, a etholodd ein tadau; ac y bobl a ddyrchafodd Efe yn y preswyliad yngwlad yr Aipht, ac â braich uchel y dug hwynt allan o honi;</verse>
			<verse number="18">ac ynghylch deugain mlynedd o amser y goddefodd eu moesau yn yr anialwch;</verse>
			<verse number="19">ac wedi dinystrio saith genedl yngwlad Canaan</verse>
			<verse number="20">â choelbren y parthodd eu gwlad am ynghylch pedwar cant a deng mlynedd a deugain; ac wedi hyny y rhoddes farnwyr hyd Shamuel y prophwyd;</verse>
			<verse number="21">ac ar ol hyny y gofynasant frenhin, ac iddynt y rhoddes Duw Shawl, mab Cish, gŵr o lwyth Beniamin, ddeugain mlynedd;</verse>
			<verse number="22">ac wedi ei symmud ef, cyfododd Efe Dafydd iddynt, yn frenhin, i’r hwn y tystiolaethodd, gan ddywedyd, Cefais Dafydd, mab Ieshe, gŵr yn ol Fy nghalon, yr hwn a wna Fy holl ewyllys.</verse>
			<verse number="23">O had hwn, Duw, yn ol Ei addewid, a ddug i Israel Iachawdwr, Iesu, gwedi rhag-bregethu o Ioan,</verse>
			<verse number="24">o flaen Ei ddyfodiad i mewn, fedydd edifeirwch i holl bobl Israel.</verse>
			<verse number="25">A phan gyflawnai Ioan ei redfa, dywedodd, Pa beth y tybiwch fy mod i? Nid myfi yw Efe: eithr wele, dyfod ar fy ol y mae yr Hwn nad wyf deilwng i ddattod esgidiau Ei draed.</verse>
			<verse number="26">Brodyr, meibion cenedl Abraham, a’r rhai yn eich plith y sy’n ofni Duw, i chwi y mae Gair yr iachawdwriaeth hon wedi ei ddanfon,</verse>
			<verse number="27">canys y rhai yn trigo yn Ierwshalem a’u tywysogion, gan nad adwaenant Ef na lleisiau y prophwydi y rhai a ddarllenid bob Sabbath, gan Ei farnu Ef a’u cyflawnasant.</verse>
			<verse number="28">Ac heb gael Ynddo ddim achos angau, dymunasant ar Pilat y lleddid Ef.</verse>
			<verse number="29">A phan gwblhasant yr holl bethau a ’sgrifenasid am Dano, wedi Ei dynnu i lawr oddi ar y pren, dodasant Ef mewn bedd.</verse>
			<verse number="30">Ond Duw a’i cyfododd Ef o feirw, ac Efe a welwyd</verse>
			<verse number="31">ddyddiau lawer gan y rhai a ddaethant i fynu gydag Ef o Galilea i Ierwshalem, y rhai, yr awr hon, ydynt Ei dystion wrth y bobl.</verse>
			<verse number="32">Ac nyni sy’n efengylu i chwi yr addewid a wnaed i’r tadau, mai hwn y mae Duw wedi ei gyflawni i’n plant, gan gyfodi yr Iesu;</verse>
			<verse number="33">fel ag yn yr ail psalm yr ysgrifenwyd, “Fy Mab Tydi ydwyt, Myfi heddyw a’th genhedlais;”</verse>
			<verse number="34">ac y cyfododd Ef o feirw, ddim mwyach i ddychwelyd i lygredigaeth, fel hyn y dywedodd, “Rhoddaf Iddo drugareddau sicr Dafydd:”</verse>
			<verse number="35">o herwydd Iddo mewn psalm arall ddweud, “Ni roddi Dy Sanct i weled llygredigaeth.”</verse>
			<verse number="36">Canys Dafydd, yn wir, wedi iddo yn ei genhedlaeth wasanaethu cynghor Duw, a hunodd, ac a roddwyd at ei dadau, ac a welodd lygredigaeth;</verse>
			<verse number="37">ond yr Hwn y bu i Dduw Ei gyfodi, ni welodd lygredigaeth.</verse>
			<verse number="38">Bydded hyspys, gan hyny, i chwi, frodyr, mai trwy Hwn i chwi y mynegir maddeuant pechodau:</verse>
			<verse number="39">ac oddi wrth yr holl bethau na allech trwy Gyfraith Mosheh eich cyfiawnhau oddi wrthynt, trwy Hwn pob un a gredo a gyfiawnheir.</verse>
			<verse number="40">Edrychwch, gan hyny, na ddelo arnoch yr hyn a ddywedwyd yn y Prophwydi,</verse>
			<verse number="41">“Gwelwch, chwi ddirmygwyr, a rhyfeddwch, a diflenwch; Canys gwaith yr wyf Fi yn ei weithio yn eich dyddiau, Gwaith na chredwch mo’no er i neb ei fynegi i chwi.”</verse>
			<verse number="42">Ac wrth fyned allan o honynt, deisyfiasant gael ar y Sabbath nesaf fynegi iddynt yr ymadroddion hyn.</verse>
			<verse number="43">A phan ollyngwyd y cyfarfod ymaith, canlynodd llawer o’r Iwddewon ac o’r proselytiaid defosiynol ar ol Paul a Barnabas, y rhai, gan lefaru wrthynt, a gynghorasant iddynt aros yngras Duw.</verse>
			<verse number="44">A’r Sabbath nesaf, bron yr holl ddinas a gasglwyd ynghyd i glywed Gair Duw.</verse>
			<verse number="45">A chan weled o’r Iwddewon y torfeydd, llanwyd hwynt o eiddigedd, a gwrth-ddywedasant yn erbyn y pethau a leferid gan Paul, gan gablu.</verse>
			<verse number="46">A chan lefaru yn hyderus o Paul a Barnabas hefyd, dywedasant, Wrthych chwi yn gyntaf yr oedd rhaid i Air Duw gael ei lefaru; ac o herwydd ei wrthod yr ydych, ac yn barnu eich hunain yn annheilwng o fywyd tragywyddol, wele, troi at y cenhedloedd yr ydym;</verse>
			<verse number="47">canys felly y gorchymynodd yr Arglwydd i ni, gan ddywedyd, “Gosodais di yn oleuni i’r cenhedloedd, Fel y byddit yn iachawdwriaeth hyd eithaf y ddaear.”</verse>
			<verse number="48">Ac wrth glywed hyn, y cenhedloedd a lawenychent ac a ogoneddent Air Duw; a chredodd cynnifer ag oedd wedi eu hordeinio i fywyd tragywyddol.</verse>
			<verse number="49">A dygpwyd Gair yr Arglwydd trwy’r holl wlad.</verse>
			<verse number="50">Ond yr Iwddewon a annogasant y gwragedd defosiynol, y rhai anrhydeddus, a phennaethiaid y ddinas, a chodasant erlid yn erbyn Paul a Barnabas, a bwriasant hwynt allan o’u terfynau;</verse>
			<verse number="51">ond hwy, wedi ysgwyd ymaith lwch eu traed yn eu herbyn hwynt, a aethant i Iconium;</verse>
			<verse number="52">a’r disgyblion a lanwyd o lawenydd ac o’r Yspryd Glân.</verse>
		</chapter>
		<chapter number="14">
			<verse number="1">A digwyddodd yn Iconium iddynt fyned ynghyd i sunagog yr Iwddewon, a llefaru felly fel y credodd lliaws mawr o Iwddewon ac o Roegwyr hefyd;</verse>
			<verse number="2">ond yr Iwddewon anghrediniol a gyffroisant ac a ddrwg-ddylanwadasant feddyliau’r cenhedloedd yn erbyn y brodyr.</verse>
			<verse number="3">Amser maith, gan hyny, yr arhosasant yno, gan lefaru yn hyderus yn yr Arglwydd, yr Hwn a dystiolaethai i Air Ei ras, gan roddi i arwyddion a rhyfeddodau eu gwneuthur trwy eu dwylaw hwynt.</verse>
			<verse number="4">A rhanwyd lliaws y ddinas; a rhai oedd gyda’r Iwddewon, a rhai gyda’r apostolion.</verse>
			<verse number="5">A phan wnaethpwyd rhuthr o’r cenhedloedd ac o’r Iwddewon ynghyda’u pennaethiaid, i’w sarhau hwynt ac i’w llabyddio:</verse>
			<verse number="6">gan wybod hyn, ffoisant i ddinasoedd Lucaonia a Derbe,</verse>
			<verse number="7">ac i’r wlad oddi amgylch; ac yno yr oeddynt yn efengylu.</verse>
			<verse number="8">Ac rhyw ddyn yn Lustra yn ddiffrwyth ei draed, a eisteddai, dyn cloff o groth ei fam, yr hwn ni rodiasai erioed.</verse>
			<verse number="9">Hwn a glybu Paul yn llefaru; yr hwn, wedi edrych yn graff arno,</verse>
			<verse number="10">a gweled fod ganddo ffydd i’w iachau, a ddywedodd â llais uchel, Saf ar dy draed yn syth; a neidiodd efe, a rhodiodd.</verse>
			<verse number="11">A’r torfeydd, wedi gweled yr hyn a wnaeth Paul, a godasant eu lleisiau, gan ddywedyd yn iaith Lucaonia, Y duwiau, wedi eu cyffelybu i ddynion,</verse>
			<verse number="12">a ddisgynasant attom; a galwasant Barnabas “Iwpeter,” a Paul “Mercurius,” gan mai efe oedd yr ymadroddwr pennaf.</verse>
			<verse number="13">Ac offeiriad teml Iwpiter, yr hon sydd o flaen y ddinas, wedi dyfod â theirw a garlandau at y pyrth, a ewyllysiai, ynghyda’r torfeydd, aberthu.</verse>
			<verse number="14">Ac wedi clywed hyn, yr apostolion, Barnabas a Paul, gan rwygo eu cochlau,</verse>
			<verse number="15">a neidiasant allan ymhlith y dyrfa, dan waeddi, a dywedyd, Dynion, paham mai’r pethau hyn a wnewch? Ninnau hefyd, yn dioddef cyffelyb bethau a chwychwi yr ydym, yn ddynion, ac yn efengylu i chwi droi oddi wrth y pethau ofer hyn at y Duw byw, yr Hwn a wnaeth y nef a’r ddaear a’r môr a’r holl bethau y sydd ynddynt:</verse>
			<verse number="16">yr Hwn yn y cenhedlaethau a aethant heibio a adawodd i’r holl genhedloedd fyned yn eu ffyrdd eu hunain:</verse>
			<verse number="17">ond er hyny, nid heb dystiolaeth y gadawodd Efe Ef ei hun, gan wneuthur daioni, a rhoddi o’r nef i chwi wlawodydd a thymhorau ffrwythlon, a llenwi eich calonnau â lluniaeth a llawenydd.</verse>
			<verse number="18">A chan ddywedyd y pethau hyn, braidd y gwnaethant i’r torfeydd beidio ag aberthu iddynt.</verse>
			<verse number="19">A daeth yno Iwddewon, o Antiochia ac Iconium; ac wedi perswadio’r torfeydd a llabyddio Paul, llusgasant ef allan o’r ddinas, gan dybied ei fod wedi marw.</verse>
			<verse number="20">A’r disgyblion wedi ei amgylchu ef, wedi cyfodi yr aeth i mewn i’r ddinas; a thrannoeth yr aeth allan ynghyda Barnabas i Derbe.</verse>
			<verse number="21">Ac wedi efengylu i’r ddinas honno, a gwneuthur disgyblion lawer, dychwelasant i Lustra ac i Iconium ac i Antiochia,</verse>
			<verse number="22">gan gadarnhau eneidiau y disgyblion, gan gynghori iddynt aros yn y ffydd, a dweud mai trwy lawer o orthrymderau y mae rhaid i ni fyned i mewn i deyrnas Dduw.</verse>
			<verse number="23">Ac wedi dewis iddynt henuriaid ym mhob eglwys, ac wedi gweddïo ynghydag ymprydiau, gorchymynasant hwynt i’r Arglwydd, yn yr Hwn y credasant.</verse>
			<verse number="24">Ac wedi tramwy trwy Pisidia, daethant i Pamphulia;</verse>
			<verse number="25">ac wedi llefaru y Gair yn Perga, daethant i wared i Attalea;</verse>
			<verse number="26">ac oddi yno y mordwyasant i Antiochia, o’r hon y gorchymynasid hwynt i ras Duw i’r gwaith a gyflawnasant.</verse>
			<verse number="27">Ac wedi dyfod a chasglu’r eglwys ynghyd, mynegasant faint o bethau a wnaeth Duw gyda hwynt, ac yr agorodd Efe i’r cenhedloedd ddrws ffydd.</verse>
			<verse number="28">Ac arhosasant amser nid bychan ynghyda’r disgyblion.</verse>
		</chapter>
		<chapter number="15">
			<verse number="1">A rhyw rai wedi dyfod i wared o Iwdea, a ddysgent y brodyr, Oddieithr amdorri arnoch yn ol defod Mosheh, ni ellwch fod yn gadwedig.</verse>
			<verse number="2">Ac wedi digwydd ymryson a chwestiynu nid bychan gan Paul a Barnabas yn eu herbyn, ordeiniasant esgyn o Paul a Barnabas a rhyw rai eraill o honynt, i Ierwshalem at yr apostolion a’r henuriaid, ynghylch y cwestiwn hwn.</verse>
			<verse number="3">Hwy, gan hyny, wedi eu hebrwng gan yr eglwys, a dramwyasant trwy Phenice a Shamaria, dan fynegi troad y cenhedloedd; a pharasant lawenydd mawr i’r holl frodyr.</verse>
			<verse number="4">Ac wedi dyfod i Ierwshalem, derbyniwyd hwynt gan yr eglwys a’r apostolion a’r henuriaid, a mynegasant faint o bethau a wnaethai Duw gyda hwynt.</verse>
			<verse number="5">A chyfododd rhai o sect y Pharisheaid, credinwyr, gan ddywedyd, Y mae rhaid amdorri arnynt a gorchymyn cadw Cyfraith Mosheh.</verse>
			<verse number="6">A chasglwyd ynghyd yr apostolion a’r henuriaid i edrych ynghylch y matter hwn;</verse>
			<verse number="7">a llawer cwestiynu wedi bod, cyfododd Petr, a dywedodd wrthynt, Brodyr, chwi a wyddoch mai yn y dyddiau cyntaf yn eich plith y dewisodd Duw mai trwy fy ngenau i y clywai y cenhedloedd Air yr efengyl a chredu o honynt,</verse>
			<verse number="8">ac yr Adnabyddwr calonnau, Duw, a dystiolaethodd iddynt,</verse>
			<verse number="9">gan roddi yr Yspryd Glân, fel ag i ninnau: ac ni wnaeth ddim gwahaniaeth rhyngom ni a hwynt, gan lanhau trwy ffydd eu calonnau hwynt.</verse>
			<verse number="10">Yr awr hon, gan hyny, paham y temtiwch Dduw, fel y dodech iau ar war y disgyblion, hon nid oedd nac ein tadau na nyni yn gallu ei dwyn?</verse>
			<verse number="11">Eithr trwy ras yr Arglwydd Iesu y credwn yr achubir ni, yn yr un modd ag y credant hwythau hefyd.</verse>
			<verse number="12">A thawodd yr holl liaws, a gwrandawsant ar Barnabas a Paul yn mynegi pa faint o arwyddion a rhyfeddodau a wnaeth Duw ymhlith y cenhedloedd trwyddynt hwy.</verse>
			<verse number="13">Ac wedi tewi o honynt, attebodd Iago, a dywedodd, Brodyr, gwrandewch arnaf.</verse>
			<verse number="14">Shimon a fynegodd pa wedd ar y cyntaf y bu i Dduw ymweled i gymmeryd o’r cenhedloedd bobl i’w enw;</verse>
			<verse number="15">ac â hyn y cyttuna geiriau y Prophwydi, fel yr ysgrifenwyd,</verse>
			<verse number="16">“Ar ol y pethau hyn y dychwelaf, Ac adeiladaf drachefn dabernacl Dafydd y sydd wedi syrthio; A’i fylchau a adeiladaf drachefn, A gosodaf ef yn syth i fynu;</verse>
			<verse number="17">Fel y ceisio y gweddill o ddynion am Iehofah, A’r holl genhedloedd ar y rhai y gelwir Fy enw,</verse>
			<verse number="18">Medd Iehofah y sy’n hysbysu’r pethau hyn er’s erioed.”</verse>
			<verse number="19">Gan hyny, myfi a farnaf beidio â blino y rhai o’r cenhedloedd y sy’n troi at Dduw;</verse>
			<verse number="20">eithr gorchymyn iddynt ymgadw oddiwrth halogrwydd eilunod, a godineb, ac y peth a dagwyd, a gwaed;</verse>
			<verse number="21">canys Mosheh, er’s y cenhedlaethau gynt, sydd a chanddo ym mhob dinas y rhai a’i pregethant ef, yn cael ei ddarllen yn y sunagogau bob Sabbath.</verse>
			<verse number="22">Yna y gwelwyd yn dda gan yr apostolion a’r henuriaid, ynghyda r holl eglwys, wedi ethol dynion o honynt eu hunain, eu danfon i Antiochia ynghyda Paul a Barnabas, sef, Iwdas, yr hwn a elwir Barshabbas, a Silas, dynion rhagorol ymhlith y brodyr,</verse>
			<verse number="23">gan ysgrifenu trwyddynt hwy, Yr apostolion a’r brodyr hynaf, at y brodyr yn Antiochia a Syria, a Cilicia, y rhai sydd o’r cenhedloedd, yn anfon annerch.</verse>
			<verse number="24">O herwydd clywed o honom fod rhai a aethant allan oddi wrthym wedi eich trallodi â geiriau, gan ddym-chwelyd eich eneidiau, i’r rhai ni roisom orchymyn;</verse>
			<verse number="25">gwelwyd yn dda genym yn unfryd, wedi ethol dynion,</verse>
			<verse number="26">eu danfon attoch ynghyda’n hanwylyd Barnabas a Paul, y rhai a roisant eu heneidiau dros enw ein Harglwydd Iesu Grist.</verse>
			<verse number="27">Danfonasom, gan hyny, Iwdas a Silas, a hwythau ar air a fynegant yr un pethau;</verse>
			<verse number="28">canys gwelwyd yn dda gan yr Yspryd Glân a ninnau, beidio â dodi arnoch ddim mwy o faich namyn y pethau angenrheidiol hyn,</verse>
			<verse number="29">sef ymgadw oddiwrth y pethau a aberthwyd i eilunod, a gwaed, a phethau a dagwyd, a godineb; oddiwrth y rhai hyn, os ymgedwch, da y gwnewch. Byddwch iach.</verse>
			<verse number="30">Hwy, gan hyny, wedi eu gollwng ymaith a ddaethant i wared i Antiochia; ac wedi cynnull y lliaws ynghyd,</verse>
			<verse number="31">rhoisant y llythyr: ac wedi iddynt ei ddarllen, llawenychasant am y diddanwch.</verse>
			<verse number="32">Ac Iwdas a Silas, a hwythau yn brophwydi, trwy ymadrodd lawer y cynghorasant y brodyr ac y’u cadarnhasant;</verse>
			<verse number="33">ac wedi treulio rhyw amser, gollyngwyd hwynt ymaith mewn heddwch oddiwrth y brodyr at y rhai a’u danfonasant.</verse>
			<verse number="35">A Paul a Barnabas a arhosasant yn Antiochia, yn dysgu ac efengylu, ynghydag eraill lawer, Air yr Arglwydd.</verse>
			<verse number="36">Ac wedi rhai dyddiau, dywedodd Paul wrth Barnabas, Dychwelwn yn awr ac ymwelwn â’r brodyr ym mhob dinas yn y rhai y mynegasom Air yr Arglwydd, i weled pa sut y maent.</verse>
			<verse number="37">A Barnabas a fynnai gymmeryd gyda hwynt Ioan hefyd, yr hwn a elwir Marc;</verse>
			<verse number="38">ond Paul ni welai yn dda gymmeryd hwnw gyda hwynt, yr hwn a dynnasai oddi wrthynt o Pamphulia,</verse>
			<verse number="39">ac nad aethai gyda hwynt i’r gwaith. A bu cynhen fel yr ymwahanasant oddi wrth eu gilydd, ac y bu Barnabas, wedi cymmeryd Marc atto, fordwyo i Cuprus;</verse>
			<verse number="40">a Paul, wedi dewis Silas, a aeth allan, wedi ei orchymyn i ras yr Arglwydd,</verse>
			<verse number="41">gan y brodyr, a thramwyodd trwy Suria a Cilicia, gan gadarnhau yr eglwysi.</verse>
		</chapter>
		<chapter number="16">
			<verse number="1">A daeth efe hefyd i Derbe ac i Lustra; ac wele, rhyw ddisgybl oedd yno, a’i enw Timothëus, mab i wraig o Iwddewes,</verse>
			<verse number="2">yr hon a gredai, ond ei dad oedd Roegwr: ac iddo y tystiolaethid gan y brodyr yn Lustra ac Iconium.</verse>
			<verse number="3">Hwn yr ewyllysiodd Paul iddo fyned allan gydag ef; ac, wedi ei gymmeryd, amdorrodd arno o achos yr Iwddewon oedd yn y lleoedd hyny, canys gwyddent, bawb o honynt, mai Groegwr oedd ei dad ef.</verse>
			<verse number="4">Ac fel yr ymdeithient trwy’r dinasoedd, traddodasant iddynt y dedfrydau i’w cadw, y rhai a ordeiniasid gan yr apostolion a’r henuriaid y rhai oedd yn Ierwshalem.</verse>
			<verse number="5">Yr eglwysi, gan hyny, a gadarnhawyd yn y ffydd, ac a gynnyddasant mewn rhifedi beunydd.</verse>
			<verse number="6">A thramwyasant trwy Phrugia a gwlad Galatia, wedi eu rhwystro gan yr Yspryd Glân rhag llefaru’r Gair yn Asia;</verse>
			<verse number="7">ac wedi dyfod cyferbyn â Musia ceisient fyned i Bithunia; ac ni oddefodd Yspryd yr Iesu iddynt.</verse>
			<verse number="8">Ac wedi myned heibio i Musia, daethant i wared i Troas.</verse>
			<verse number="9">A gweledigaeth, liw nos, a ymddangosodd i Paul: rhyw ŵr o Macedonia oedd yn sefyll ac yn deisyfu arno, ac yn dywedyd, Wedi dyfod trosodd i Macedonia, cymmorth ni.</verse>
			<verse number="10">A phan welsai efe y weledigaeth, yn uniawn y ceisiasom fyned i Macedonia,</verse>
			<verse number="11">gan gasglu alw o’r Arglwydd arnom i efengylu iddynt.</verse>
			<verse number="12">Gan hwylio ymaith, gan hyny, o Troas, cyrchasom yn uniawn i Samothracia, a thrannoeth i Nea Polis, ac oddi yno i Philippi, yr hon yw brif- ddinas yr ardal, dinas o Macedonia, trefedigaeth Rufeinig;</verse>
			<verse number="13">ac yr oeddym ynddi, yn aros ddyddiau rai. Ac ar y dydd Sabbath, aethom allan tu allan i’r porth i lan afon, lle y tybiem yr oedd lle gweddi,</verse>
			<verse number="14">ac wedi eistedd o honom llefarasom wrth y gwragedd a ddaethent ynghyd. A rhyw wraig a’i henw Ludia, un yn gwerthu porphor, o ddinas Thuateira, un yn addoli Duw, a wrandawai;</verse>
			<verse number="15">a’r Arglwydd a agorodd ei chalon i ddal ar y pethau a leferid gan Paul. A phan fedyddiwyd hi ac ei theulu, deisyfiodd arnom, gan ddywedyd, Os barnasoch fy mod yn ffyddlawn i’r Arglwydd,</verse>
			<verse number="16">wedi dyfod i mewn i’m tŷ, arhoswch yno; a chymhellodd ni. A digwyddodd wrth fyned o honom i’r lle gweddi, i ryw langces, yr hon oedd a chanddi yspryd dewiniaeth, gyfarfod â ni, yr hon a ddygai ennill mawr i’w meistriaid, trwy ddewinio.</verse>
			<verse number="17">Hon, gan ganlyn Paul a ni, a waeddai, gan ddywedyd, Y dynion hyn, gweision y Duw Goruchaf ydynt, y rhai sy’n mynegi i chwi ffordd iachawdwriaeth.</verse>
			<verse number="18">A hyn a wnelai hi lawer o ddyddiau. A Paul yn flin ganddo, a chan droi, a ddywedodd wrth yr yspryd, Gorchymynaf i ti yn enw Iesu Grist ddyfod allan o honi; ac allan y daeth efe yr awr honno.</verse>
			<verse number="19">A chan weled o’i meistriaid yr aethai gobaith eu hennill ymaith, wedi cymmeryd gafael ar Paul a Silas, llusgasant hwynt i’r farchnadfa ger bron y llywodraethwyr;</verse>
			<verse number="20">ac wedi eu dwyn hwynt at y swyddogion, dywedasant, Y dynion hyn sy’n cythryblu ein dinas,</verse>
			<verse number="21">a hwy yn Iwddewon, a mynegant ddefodau, y rhai nid yw gyfreithlawn i ni eu derbyn na’u gwneuthur, gan mai Rhufeinwyr ydym.</verse>
			<verse number="22">A chyfododd y dyrfa ynghyd yn eu herbyn hwynt, a’r swyddogion, wedi rhwygo eu cochlau, a orchymynasant eu curo hwy â gwiail.</verse>
			<verse number="23">Ac wedi rhoddi arnynt lawer o wialennodiau, taflasant hwynt i garchar, gan orchymyn i geidwad y carchar eu cadw hwynt yn ddiogel;</verse>
			<verse number="24">ac efe, wedi derbyn y cyfryw orchymyn, a’u bwriodd hwynt i’r lle mwyaf i mewn o’r carchar, ac eu traed a wnaeth efe yn sicr yn y cyffion.</verse>
			<verse number="25">A thua hanner nos, Paul a Silas, yn gweddïo, a ganent hymnau i Dduw, a gwrando arnynt yr oedd y carcharorion;</verse>
			<verse number="26">ac yn ddisymmwth daeargryn mawr a fu, fel y siglwyd seiliau’r carchardy; ac agorwyd, yn uniawn, y drysau oll, a rhwymau pawb a ddattodwyd.</verse>
			<verse number="27">Ac wedi deffro o geidwad y carchar, a chan weled drysau’r carchar yn agored, wedi tynnu ei gleddyf, yr oedd efe ar fedr lladd ei hun, gan dybied y diengasai y carcharorion.</verse>
			<verse number="28">A llefain â llef uchel a wnaeth Paul, gan ddywedyd, Na wna i ti dy hun ddim niwaid, canys yr oll o honom ydym yma.</verse>
			<verse number="29">Ac wedi galw am oleu, neidiodd efe i mewn, a than grynu, syrthiodd i lawr ger bron Paul a Silas;</verse>
			<verse number="30">ac wedi eu dwyn hwynt allan, dywedodd, Meistriaid, pa beth sydd raid i mi ei wneuthur fel y byddwyf gadwedig?</verse>
			<verse number="31">A hwy a ddywedasant, Cred yn yr Arglwydd Iesu, a chadwedig fyddi, ti a’th dŷ.</verse>
			<verse number="32">A llefarasant wrtho Air yr Arglwydd, ynghyda phawb oedd yn ei dŷ.</verse>
			<verse number="33">Ac wedi eu cymmeryd yr awr honno o’r nos, golchodd eu briwiau; a bedyddiwyd ef a’r eiddo oll yn y man.</verse>
			<verse number="34">Ac wedi eu dwyn hwynt i’w dŷ, gosododd fwyd ger eu bron, a gorfoleddodd ynghyda’i holl deulu, gan gredu yn Nuw.</verse>
			<verse number="35">A’r dydd wedi dyfod danfonodd y swyddogion y rhingyllau, gan ddywedyd, Gollwng yn rhyddion y dynion hyny;</verse>
			<verse number="36">a mynegodd ceidwad y carchar y geiriau wrth Paul, gan ddywedyd, Danfonodd y swyddogion am eich gollwng yn rhyddion: yn awr, gan hyny, wedi myned allan, ewch mewn heddwch.</verse>
			<verse number="37">A Paul a ddywedodd wrthynt, Wedi ein curo ni yn gyhoedd, heb ein condemnio, a ninnau yn Rhufeinwyr, bwriasant ni i garchar; ac yn awr, ai yn ddirgel y bwriant ni allan? Nid felly; eithr wedi dyfod eu hunain, bydded iddynt ein dwyn ni allan.</verse>
			<verse number="38">A mynegodd y rhingyllau wrth y swyddogion y geiriau hyn;</verse>
			<verse number="39">ac ofnasant hwy, pan glywsant mai Rhufeinwyr oeddynt; ac wedi dyfod, deisyfiasant arnynt; ac wedi eu dwyn allan, gofynasant iddynt fyned ymaith o’r ddinas.</verse>
			<verse number="40">Ac wedi myned allan o’r carchar, aethant i mewn at Ludia; ac wedi gweled y brodyr, cysurasant hwynt, ac aethant allan.</verse>
		</chapter>
		<chapter number="17">
			<verse number="1">Ac wedi tramwy trwy Amphipolis ac Apolonia, daethant i Thessalonica,</verse>
			<verse number="2">lle yr oedd sunagog i’r Iwddewon. Ac yn ol arfer Paul, yr aeth efe i mewn attynt;</verse>
			<verse number="3">a thri Sabbath yr ymresymmodd â hwynt allan o’r Ysgrythyrau, gan agoryd a dodi ger eu bronau yr oedd rhaid i Grist ddioddef a chyfodi o feirw, ac mai Hwn yw y Crist, yr Iesu, yr Hwn yr wyf fi yn ei fynegi i chwi.</verse>
			<verse number="4">A rhai o honynt a berswadiwyd ac a gyssylltwyd â Paul a Silas, ac o’r Groegiaid defosiynol liaws mawr, ac o’r gwragedd pennaf nid ychydig.</verse>
			<verse number="5">A’r Iwddewon yn eiddigus, ac wedi cymmeryd attynt o’r gwerinos ryw ddynion drwg, ac wedi casglu tyrfa, a gynnyrfasant y ddinas; ac wedi ymosod ar dŷ Iason, ceisient hwynt er mwyn eu dwyn at y bobl.</verse>
			<verse number="6">A phan na chawsant hwynt, llusgasant Iason a rhai o’r brodyr ger bron llywodraethwyr y ddinas, gan floeddio, Y rhai sy’n troi’r byd a’i waelod i fynu, y rhai hyn a ddaethant yma hefyd;</verse>
			<verse number="7">y rhai a dderbyniodd Iason; a’r rhai hyn oll, yn erbyn dedfrydau Cesar y gweithredant, gan ddywedyd mai brenhin arall sydd, Iesu.</verse>
			<verse number="8">A chyffroisant y dyrfa a llywodraethwyr y ddinas, wrth glywed y pethau hyn.</verse>
			<verse number="9">Ac wedi cael sicrwydd gan Iason a’r lleill, gollyngasant hwynt ymaith.</verse>
			<verse number="10">A’r brodyr yn uniawn, liw nos, a ddanfonasant ymaith Paul a Silas i Berea; a hwy wedi bod yn sunagog yr Iwddewon, a aethant ymaith.</verse>
			<verse number="11">A’r rhai hyn oedd foneddigeiddiach na’r rhai yn Thessalonica, gan dderbyn o honynt y Gair gyda phob parodrwydd, beunydd yn holi yr Ysgrythyrau a oedd y pethau hyn felly.</verse>
			<verse number="12">Llawer, gan hyny, o honynt a gredasant, ac o’r Groegesau parchedig, ac o wŷr, nid ychydig.</verse>
			<verse number="13">A phan wybu yr Iwddewon o Thessalonica y mynegid Gair Duw yn Berea, daethant yno hefyd, gan gynhyrfu a chythryblu y torfeydd.</verse>
			<verse number="14">Ac yna, yn uniawn, y danfonodd y brodyr Paul ymaith, i fyned hyd at y môr; ac arhosodd Silas a Timotheus hefyd yno.</verse>
			<verse number="15">A’r rhai a arweinient Paul, a aethant ag ef hyd Athen; ac wedi derbyn gorchymyn at Silas a Timothëus ar ddyfod o honynt atto y cyntaf bossibl, aethant ymaith.</verse>
			<verse number="16">Ac yn Athen, tra y disgwylid hwynt gan Paul, cynhyrfwyd ei yspryd ynddo wrth weled o hono y ddinas yn llawn o eulunod.</verse>
			<verse number="17">Ymresymmodd, gan hyny, yn y sunagog, â’r Iwddewon a’r rhai defosiynol, ac yn y farchnad beunydd â’r rhai a gyfarfyddent ag ef.</verse>
			<verse number="18">A rhai hefyd o’r philosophyddion Epicwraidd a Stoicaidd a ymddadleuasant ag ef; a rhai a ddywedasant, Pa beth a fynnai y siaradwr hwn ei ddywedyd? Ac eraill, Duwiau dieithr, debyg, a fynega efe, gan mai yr Iesu a’r adgyfodiad a efengylai efe.</verse>
			<verse number="19">Ac wedi ei ddal ef, i’r Areopagus y dygasant ef, gan ddywedyd, A allwn ni gael gwybod pa beth yw’r ddysg newydd hon a leferir genyt,</verse>
			<verse number="20">canys rhyw bethau dieithr a ddygi i’n clustiau? Ewyllysiem, gan hyny, wybod pa beth yw meddwl y pethau hyn.</verse>
			<verse number="21">(A’r Atheniaid oll, a’r dieithriaid yn ymdeithio yno, ar ddim arall ni threulient eu hamser ond i ddywedyd neu i glywed rhywbeth newydd.)</verse>
			<verse number="22">A chan sefyll o Paul ynghanol yr Areopagus, dywedodd, Atheniaid, ymhob peth y gwelaf eich bod yn dra-chrefyddol;</verse>
			<verse number="23">canys wrth fyned heibio ac edrych ar wrthddrychau eich addoliad, cefais hefyd allor yn yr hon yr argraphasid I Dduw Anhyspys; yr hyn, gan hyny, yr ydych, heb ei adnabod, yn ei addoli, hyny yr wyf fi yn ei fynegi i chwi.</verse>
			<verse number="24">Y Duw a wnaeth y byd a phob peth sydd ynddo, Efe, gan mai ar y nef a’r ddaear y mae yn Arglwydd, nid mewn temlau o waith llaw y trig;</verse>
			<verse number="25">ac nid â dwylaw dynol y gwasanaethir Ef, gan fod ag eisiau dim Arno, ac Efe yn rhoddi i bawb fywyd ac anadl a phob peth.</verse>
			<verse number="26">A gwnaeth Efe o un bob cenedl o ddynion i breswylio ar holl wyneb y ddaear, wedi pennodi amseroedd appwyntiedig a therfynau eu preswylfod;</verse>
			<verse number="27">i geisio o honynt Dduw, os ysgatfydd yr ymbalfalent am Dano ac Ei gael, ond er hyny heb fod o Hono ymhell oddiwrth bob un o honom;</verse>
			<verse number="28">canys Ynddo Ef yr ydym yn byw ac yn ymsymmud ac yn bod, fel y bu i rai o’r poetau yn eich plith chwi ddywedyd, “Canys Ei hiliogaeth Ef hefyd ydym.”</verse>
			<verse number="29">Gan fod o honom, gan hyny, yn hiliogaeth Duw, nis dylem feddwl mai i aur neu arian neu faen, cerfiad celfyddyd a dychymmyg dyn, y mae’r Duwdod yn debyg.</verse>
			<verse number="30">Ar amseroedd yr anwybodaeth, gan hyny, ni sylwodd Duw, ond yn awr y gorchymyn Efe i ddynion, i bawb ymhob man,</verse>
			<verse number="31">edifarhau, canys gosododd ddydd yn yr hwn y mae Efe ar fedr barnu’r byd mewn cyfiawnder trwy’r dyn a appwyntiodd Efe; a sicrwydd a roes Efe i bawb, gan Ei adgyfodi Ef o feirw.</verse>
			<verse number="32">Ac wrth glywed am “Adgyfodiad y meirw,” rhai a watwarasant; ond eraill a ddywedasant, Clywn di am y peth hwn etto hefyd.</verse>
			<verse number="33">Felly Paul a aeth allan o’u canol hwynt;</verse>
			<verse number="34">ond rhai dynion a lynasant wrtho ac a gredasant, ymhlith y rhai yr oedd Dionusius yr Areopagiad, a gwraig a’i henw Damaris hefyd, ac eraill gyda hwynt.</verse>
		</chapter>
		<chapter number="18">
			<verse number="1">Ac ar ol y pethau hyn, wedi ymadael ag Athen, daeth efe i Corinth;</verse>
			<verse number="2">ac wedi cael rhyw Iwddew a’i enw Acwila, un o Pontus o genedl, ac newydd ddyfod o’r Ital, a Priscila ei wraig ef (am orchymyn o Claudias ymadael o’r holl Iwddewon o Rufain), yr aeth attynt;</verse>
			<verse number="3">a chan mai o’r un gelfyddyd yr oedd, arhoes gyda hwynt, a gweithient, canys yr oeddynt yn wneuthurwyr pebyll wrth eu celfyddyd.</verse>
			<verse number="4">Ac ymresymmodd yn y sunagog bob Sabbath, a pherswadiai Iwddewon a Groegiaid hefyd.</verse>
			<verse number="5">A phan ddaeth Silas a Timotheus hefyd o Macedonia, yn y Gair y cadwyd Paul, gan dystiolaethu i’r Iwddewon mai Iesu oedd y Crist.</verse>
			<verse number="6">Ac a hwy yn gosod eu hunain yn ei erbyn ac yn cablu, gan ysgwyd ei ddillad, dywedodd wrthynt, Eich gwaed, ar eich pennau eich hunain y mae: glân wyf fi: o hyn allan at y cenhedloedd yr af.</verse>
			<verse number="7">Ac wedi myned oddi yno, aeth i dŷ rhyw un a’i enw Titus Iwstus, dyn yn addoli Duw, tŷ yr hwn oedd yn cyffwrdd â’r sunagog.</verse>
			<verse number="8">A Crispus yr arch-sunagogydd a gredodd yn yr Arglwydd ynghyda’i holl dŷ; a llawer o’r Corinthiaid, wrth glywed, a gredent ac a fedyddid.</verse>
			<verse number="9">A dywedodd yr Arglwydd, liw nos, trwy weledigaeth, wrth Paul, Nac ofna, eithr llefara, ac na thaw;</verse>
			<verse number="10">canys Myfi wyf gyda thi, ac nid ymesyd neb arnat i’th ddrygu; canys pobl lawer sydd Genyf yn y ddinas hon.</verse>
			<verse number="11">Ac arhosodd efe flwyddyn a chwe mis, yn dysgu yn eu plith Air Duw.</verse>
			<verse number="12">A Galio yn rhaglaw yn Achaia, yn unfryd y cyfododd yr Iwddewon yn erbyn Paul, a dygasant ef ger bron y frawd-faingc,</verse>
			<verse number="13">gan ddywedyd, Yn erbyn y Gyfraith y mae hwn yn perswadio dynion i addoli Duw.</verse>
			<verse number="14">A Paul ar fedr agoryd ei enau, dywedodd Galio wrth yr Iwddewon, Pe bai rhyw anghyfiawnder neu anfadrwydd drwg, O Iwddewon, wrth reswm y cyd-ddygaswn â chwi;</verse>
			<verse number="15">ond os cwestiynnau y sydd am air ac enwau a’r Gyfraith sydd yn eich plith chwi, edrychwch eich hunain, canys barnwr y pethau hyn nid ewyllysiaf fi fod:</verse>
			<verse number="16">a gyrrodd hwynt ymaith oddi wrth y frawd-faingc.</verse>
			<verse number="17">A phawb o honynt wedi cymmeryd gafael ar Sosthenes yr arch-sunagogydd, a’i curent ef o flaen y frawd-faingc; ac am ddim o’r pethau hyn nid oedd waeth gan Galio.</verse>
			<verse number="18">A Paul wedi aros etto ddyddiau lawer, ar ol canu’n iach i’r brodyr, a fordwyodd ymaith i Suria, ac ynghydag ef Priscila ac Acwila, wedi cneifio o hono ei ben yn Cenchrea, canys yr oedd arno adduned.</verse>
			<verse number="19">A daethant i Ephesus, a hwynt-hwy a adawodd efe yno; ond efe ei hun, wedi myned i mewn i’r sunagog,</verse>
			<verse number="20">a ymresymmodd â’r Iwddewon: ac wrth ofyn o honynt iddo aros fwy o amser, ni chydsyniodd,</verse>
			<verse number="21">eithr wedi canu’n iach iddynt a dywedyd, Dychwelaf trachefn attoch, os myn Duw, hwyliodd ymaith o Ephesus.</verse>
			<verse number="22">Ac wedi dyfod i wared i Cesarea, a myned i fynu a chyfarch yr eglwys, aeth i wared i Antiochia.</verse>
			<verse number="23">Ac wedi treulio talm o amser, yr aeth ymaith, gan dramwy mewn trefn, trwy wlad Galatia a Phrugia, gan gadarnhau yr holl ddisgyblion.</verse>
			<verse number="24">A rhyw Iwddew a’i enw Apolos, Alecsandriad o genedl, gŵr dysgedig, a ddaeth i Ephesus, ac yntau yn alluog yn yr Ysgrythyrau.</verse>
			<verse number="25">Hwn oedd wedi ei ddysgu yng nghrefydd yr Arglwydd; ac yn wresog yn yr yspryd, llefarai a dysgai yn fanwl y pethau ynghylch yr Iesu, heb wybod ond bedydd Ioan.</verse>
			<verse number="26">A hwn a ddechreuodd lefaru yn hyderus yn y sunagog; ac wedi ei glywed, Priscila ac Acwila a’i cymmerasant attynt, ac esponiasant yn fanylach iddo grefydd Dduw.</verse>
			<verse number="27">Ac efe yn ewyllysio tramwy i Achaia, y brodyr, gan ei annog, a ysgrifenasant at y disgyblion i’w dderbyn ef, ac efe, wedi ei ddyfod, a gynnorthwyodd lawer y rhai a gredasant trwy ras;</verse>
			<verse number="28">canys yn egniol y gor-ddadleuai yr Iwddewon, gan ddangos trwy’r Ysgrythyrau mai Iesu yw y Crist.</verse>
		</chapter>
		<chapter number="19">
			<verse number="1">A digwyddodd, tra yr oedd Apolos yn Corinth, i Paul, wedi tramwy trwy’r parthau uchaf, ddyfod i Ephesus, a chael rhai disgyblion;</verse>
			<verse number="2">a dywedodd wrthynt, A dderbyniasoch chwi yr Yspryd Glân wrth gredu? A hwy a ddywedasant wrtho, Eithr ni chlywsom ddim a oes Yspryd Glân.</verse>
			<verse number="3">A dywedodd, I ba beth, gan hyny, y’ch bedyddiwyd? A hwy a ddywedasant, I fedydd Ioan.</verse>
			<verse number="4">A dywedodd Paul, Ioan a fedyddiodd â bedydd edifeirwch, gan ddywedyd wrth y bobl mai yn yr Hwn oedd yn dyfod ar ei ol ef y credent, hyny yw, yn yr Iesu.</verse>
			<verse number="5">Ac wedi clywed hyn, bedyddiwyd hwynt i enw yr Arglwydd Iesu.</verse>
			<verse number="6">Ac wedi dodi o Paul ei ddwylaw arnynt, daeth yr Yspryd Glân arnynt, a llefarasant â thafodau, a phrophwydasant.</verse>
			<verse number="7">Ac yr oeddynt, yn y cwbl, ynghylch deuddeg o ddynion.</verse>
			<verse number="8">Ac wedi myned i mewn i’r sunagog, llefarodd yn hyderus am dri mis, gan ymresymmu a pherswadio y pethau ynghylch teyrnas Dduw.</verse>
			<verse number="9">A phan yr oedd rhai wedi caledu ac yn anufudd, gan ddywedyd yn ddrwg am y Grefydd ger bron y lliaws, gan sefyll draw oddi wrthynt neillduodd efe y disgyblion, gan ymresymmu beunydd yn ysgol Turannus:</verse>
			<verse number="10">a hyn a fu am ddwy flynedd, fel y bu i bawb yn trigo yn Asia glywed Gair yr Arglwydd, yn Iwddewon a Groegiaid hefyd.</verse>
			<verse number="11">A gwyrthiau nid cyffredin a wnaeth Duw trwy ddwylaw Paul,</verse>
			<verse number="12">fel at y cleifion y dygid ymaith oddi wrth ei gorph napcynau neu foledau, ac yr ymadawai y clefydau â hwynt, a’r ysprydion aflan a aent allan.</verse>
			<verse number="13">A chymmerodd rhai o’r Iwddewon crwydraid arnynt, consurwyr, enwi uwchben y rhai a chanddynt yr ysprydion drwg enw yr Arglwydd Iesu, gan ddywedyd, Tynghedaf chwi trwy yr Iesu yr Hwn y mae Paul yn Ei bregethu.</verse>
			<verse number="14">Ac yr oedd saith mab rhyw Scefa, Iwddew ac archoffeiriad, yn gwneuthur hyn.</verse>
			<verse number="15">A chan atteb, yr yspryd drwg a ddywedodd wrthynt, Yr Iesu a adwaen, a Paul sydd adnabyddus genyf, ond chwychwi, pwy ydych?</verse>
			<verse number="16">A chan neidio arnynt o’r dyn yn yr hwn yr oedd yr yspryd drwg, a chan feistroli ar y ddau, gorchfygodd yn eu herbyn, fel yn noethion ac yn archolledig y ffoisant o’r tŷ hwnw.</verse>
			<verse number="17">A hyn a fu hyspys gan yr holl Iwddewon a’r Groegiaid hefyd a breswylient yn Ephesus; a syrthiodd ofn ar yr oll o honynt, a mawrygid enw yr Arglwydd Iesu;</verse>
			<verse number="18">a llawer o’r rhai a gredasant, a ddaethant gan gyffesu a mynegi eu gweithredoedd;</verse>
			<verse number="19">a llawer o’r rhai a ddefnyddiasant swynyddiaeth, wedi dwyn eu llyfrau ynghyd, a’u llosgasant yngwydd pawb; a bwriasant eu gwerth hwynt,</verse>
			<verse number="20">ac a’i cawsant yn bum myrddiwn o siclau arian; mor gadarn y bu i Air yr Arglwydd gynnyddu ac ymgryfhau.</verse>
			<verse number="21">A phan gyflawnwyd y pethau hyn arfaethodd Paul trwy’r Yspryd, gwedi tramwy o hono trwy Macedonia ac Achaia, fyned i Ierwshalem, gan ddywedyd, Ar ol bod o honof yno, y mae rhaid i mi weled Rhufain hefyd.</verse>
			<verse number="22">Ac wedi danfon i Macedonia ddau o’r rhai oedd yn gweini iddo, sef Timothëus ac Erastus, efe ei hun a arhosodd rhyw faint o amser yn Asia.</verse>
			<verse number="23">A digwyddodd ar yr amser hwnw, gynhwrf nid bychan ynghylch y Grefydd;</verse>
			<verse number="24">canys rhyw Demetrius wrth ei enw, gof arian, yn gwneuthur temlau Diana o arian, a roddai i’r crefftwyr waith nid ychydig.</verse>
			<verse number="25">Ac wedi casglu hwynt ynghyd, a’r rhai a weithient y fath bethau, dywedodd, Dynion, gwyddoch mai o’r gwaith hwn y mae ein helaethrwydd genym ni,</verse>
			<verse number="26">a gweled a chlywed yr ydych, y bu, nid yn unig yn Ephesus eithr bron dros yr holl Asia, i’r Paul hwn berswadio a throi ymaith lawer o bobl, gan ddywedyd,</verse>
			<verse number="27">Nid ydynt dduwiau, y rhai a wnair â dwylaw. Ac nid yn unig y rhan hon sydd mewn perygl i ni o ddyfod i ddirmyg, eithr teml y dduwies fawr Diana hefyd sydd mewn perygl o gael ei chyfrif yn ddiddym, ac i hithau hefyd gael ei thynnu i lawr o’i mawrhydi, yr hon y mae holl Asia a’r byd yn ei haddoli.</verse>
			<verse number="28">Ac wedi clywed hyn, ac wedi myned yn llawn o ddigofaint, gwaeddasant, gan ddywedyd, Mawr yw Diana yr Ephesiaid.</verse>
			<verse number="29">A llanwyd y ddinas o’r terfysg; a rhuthrasant yn unfryd i’r chwareufa, wedi cipio Gaius ac Aristarchus, Macedoniaid, cyd-ymdeithion Paul.</verse>
			<verse number="30">A Paul yn ewyllysio myned i mewn at y bobl, ni adawodd y disgyblion iddo.</verse>
			<verse number="31">A rhai o bennaethiaid Asia, gan fod yn gyfeillion iddo, wedi danfon atto, a ddeisyfient arno beidio â myned i’r chwareufa.</verse>
			<verse number="32">Rhai, gan hyny, a waeddent un peth, ac eraill beth arall, canys yr oedd y gynnulleidfa wedi ei therfysgu, a’r rhan fwyaf ni wyddent paham y daethent ynghyd.</verse>
			<verse number="33">Ac allan o’r dyrfa y dygasant Alecsander, yr Iwddewon yn ei roddi ymlaen, ac Alecsander,</verse>
			<verse number="34">wedi amneidio â’i law, a fynnai wneuthur ymddiffyniad wrth y bobl. Ond wrth wybod o honynt mai Iwddew yw,</verse>
			<verse number="35">un llef fu, gan yr oll o honynt, yn gwaeddi am ynghylch dwy awr, Mawr yw Diana yr Ephesiaid. Ac ysgrifenydd y ddinas, wedi llonyddu’r dyrfa, a ddywedodd, Gwŷr Ephesus, canys pwy sydd o ddynion na ŵyr mai dinas yr</verse>
			<verse number="36">Ephesiaid yw ceidwad teml Diana fawr ac o’r ddelw a syrthiodd i lawr oddiwrth Iwpeter? Gan na ellir, gan hyny,</verse>
			<verse number="37">wrth-ddywedyd y pethau hyn, rhaid i chwi fod yn llonydd, a pheidio â gwneuthur dim sydd fyrbwyll;</verse>
			<verse number="38">canys dygasoch yma y dynion hyn, nac yn yspeilwyr temlau, nac yn cablu eich duwies chwi. Os oes, gan hyny, gan Demetrius a’r crefftwyr sydd gydag ef, air yn erbyn neb, y mae’r brawd-ddyddiau ar droed,</verse>
			<verse number="39">ac y mae rhaglawiaid; cyhuddant y naill y llall; ond os ynghylch pethau eraill y ceisiwch rywbeth,</verse>
			<verse number="40">mewn cynnulleidfa gyfreithlawn y penderfynir ef. Canys yr ydym, yn wir, mewn perygl o’n cyhuddo am y terfysg heddyw, heb ddim achos o hono yn bod; ac am y peth hwn nis gallwn roddi cyfrif am yr ymgyrch hwn.</verse>
			<verse number="41">Ac wedi dywedyd hyn, gollyngodd ymaith y gynnulleidfa.</verse>
		</chapter>
		<chapter number="20">
			<verse number="1">Ac ar ol peidio o’r cythrwfl, Paul, wedi danfon am y disgyblion, ac eu cynghori a’u cofleidio, a aeth allan i fyned i Macedonia;</verse>
			<verse number="2">ac wedi tramwy trwy’r parthau hyny, a’u cynghori hwynt ag ymadrodd lawer, daeth i dir Groeg.</verse>
			<verse number="3">Ac wedi treulio tri mis yno, cynllwyn wedi ei wneuthur gan yr Iwddewon iddo pan ar fedr morio i Suria, pender-fynodd ddychwelyd trwy Macedonia:</verse>
			<verse number="4">a chyd-ymdeithiodd ag ef hyd yn Asia, Sopater o Berea, mab Purrhus, ac o’r Thessaloniaid, Aristarchus a Secundus; a Gaius o Dderbe, a Timothëus;</verse>
			<verse number="5">ac o’r Asiaid, Tuchicus a Trophimus. A’r rhai hyn, wedi myned o’r blaen, a arhosasant am danom yn Troas,</verse>
			<verse number="6">a ninnau a fordwyasom ymaith, ar ol dyddiau y bara croyw, o Philippi, ac a ddaethom attynt hwy i Troas mewn pum niwrnod; ac yno yr arhosasom saith niwrnod.</verse>
			<verse number="7">Ac ar y dydd cyntaf o’r wythnos, a nyni wedi dyfod ynghyd i dorri bara, Paul a ymresymmodd â hwynt, ar fedr myned ymaith drannoeth, ac estynodd yr ymadrodd hyd hanner nos.</verse>
			<verse number="8">Ac yr oedd llusernau lawer yn y llofft lle yr oeddym wedi dyfod ynghyd.</verse>
			<verse number="9">A chan eistedd o ryw ŵr ieuangc a’i enw Eutuchus, yn y ffenestr, wedi syrthio i drymgwsg wrth ymresymmu o Paul yn helaethach, wedi ei ddwyn i wared gan ei gwsg, cwympodd i lawr o’r drydedd lofft, a chymmerwyd ef i fynu yn farw.</verse>
			<verse number="10">Ac wedi myned i lawr, Paul a syrthiodd arno, a chan ei gofleidio, dywedodd, na chyffroed arnoch, canys y mae ei fywyd ynddo.</verse>
			<verse number="11">Ac wedi myned i fynu, a thorri’r bara, a bwytta, ac ymddiddan am amser hir, hyd dorriad y dydd, yr aeth efe yn ebrwydd ymaith.</verse>
			<verse number="12">A daethant â’r bachgen yn fyw, a chysurwyd hwynt yn ddirfawr.</verse>
			<verse number="13">A nyni wedi myned o’r blaen at y llong, a hwyliasom i Assos, ar fedr oddiyno gymmeryd i fynu Paul, canys felly yr appwyntiasai pan ar fedr myned ei hun ar ei draed.</verse>
			<verse number="14">A phan gyfarfu efe â ni yn Assos, wedi ei gymmeryd ef i fynu, daethom i Mitulene.</verse>
			<verse number="15">Ac wedi hwylio oddi yno, trannoeth y daethom cyferbyn â Chios; a thradwy troisom i mewn i Samos, ac ar y dydd canlynol daethom i Miletus;</verse>
			<verse number="16">canys penderfynasai Paul hwylio heibio i Ephesus fel na fyddai iddo dreulio amser yn Asia, canys brysiai, os byddai bosibl iddo, fod ar ddydd y Pentecost yn Ierwshalem.</verse>
			<verse number="17">Ac o Miletus y danfonodd i Ephesus, a galwodd atto henuriaid yr eglwys; a phan ddaethant atto, dywedodd wrthynt,</verse>
			<verse number="18">Chwi a wyddoch er y dydd cyntaf y rhoddais fy nhraed yn Asia,</verse>
			<verse number="19">pa fodd y bu’m gyda chwi yr holl amser, gan wasanaethu’r Arglwydd gyda phob gostyngeiddrwydd, a dagrau, a phrofedigaethau y rhai a ddigwyddasant i mi trwy gynllwynion yr Iwddewon,</verse>
			<verse number="20">y modd nad atteliais ddim o’r pethau buddiol, fel na fynegwn hwynt i chwi a’ch dysgu ar gyhoedd ac o dŷ i dŷ;</verse>
			<verse number="21">gan dystiolaethu i Iwddewon a Groegiaid hefyd edifeirwch tuag at Dduw, a ffydd tuag at ein Harglwydd Iesu Grist.</verse>
			<verse number="22">Ac yn awr, wele myfi yn rhwym yn yr yspryd wyf yn myned i Ierwshalem, heb wybod y pethau a ddigwyddant i mi ynddi,</verse>
			<verse number="23">oddieithr fod yr Yspryd Glân, ymhob dinas, yn tystiolaethu i mi, gan ddywedyd fod rhwymau a gorthrymderau yn fy aros.</verse>
			<verse number="24">Eithr dim cyfrif yn y byd yr wyf yn ei wneud o’m heinioes, fel yn werthfawr i mi fy hun, fel y cyflawnwyf fy rhedfa a’r weinidogaeth yr hon a dderbyniais gan yr Arglwydd Iesu, ac y tystiolaethwyf efengyl gras Duw.</verse>
			<verse number="25">Ac yn awr, wele, myfi a wn na welwch chwi oll mo’m gwyneb mwyach, ymhlith y rhai y tramwyais yn pregethu’r deyrnas;</verse>
			<verse number="26">canys tystiolaethu yr wyf i chwi y dydd heddyw mai glân wyf oddi wrth waed pawb;</verse>
			<verse number="27">canys nid ymatteliais rhag mynegi i chwi holl gynghor Duw.</verse>
			<verse number="28">Cymmerwch ofal am danoch eich hunain, ac am yr holl braidd yn yr hwn yr Yspryd Glân a’ch gosododd chwi yn esgobion, i fugeilio eglwys Dduw, yr hon a ennillodd Efe trwy Ei waed Ef Ei hun.</verse>
			<verse number="29">Myfi a wn y daw i mewn i’ch plith ar ol fy ymadawiad fleiddiau gorthrymmus, nad arbedant y praidd.</verse>
			<verse number="30">Ac o honoch chwi eich hunain y cyfyd dynion yn llefaru pethau gwyr-draws er mwyn tynnu ymaith y disgyblion ar eu hol.</verse>
			<verse number="31">Gan hyny, gwyliwch, gan gofio mai am dair blynedd, ddydd a nos, ni pheidiais â chynghori, gyda dagrau, bob un o honoch.</verse>
			<verse number="32">Ac yn awr eich gorchymyn yr wyf i Dduw ac i air Ei ras Ef, yr hwn sydd abl i’ ch adeiladu ac i roddi yr etifeddiaeth ymhlith yr holl rai a sancteiddiwyd.</verse>
			<verse number="33">Arian neu aur neu wisg neb, ni chwenychais.</verse>
			<verse number="34">Chwi eich hunain a wyddoch mai i’m cyfreidiau, ac i’r rhai oedd gyda mi, y gwasanaethodd y dwylaw hyn.</verse>
			<verse number="35">Ymhob peth y rhoddais i chwi siampl, mai wrth lafurio felly y mae rhaid cynnorthwyo’r gweiniaid, a chofio geiriau yr Arglwydd Iesu, iddo Ef Ei hun ddywedyd, “Dedwydd yw rhoddi rhagor derbyn.”</verse>
			<verse number="36">Ac wedi dywedyd y pethau hyn, a dodi ei liniau i lawr, ynghyda hwynt oll y gweddïodd;</verse>
			<verse number="37">a mawr oedd gwylofain pawb;</verse>
			<verse number="38">ac wedi syrthio ar wddf Paul, cusanent ef, gan ymofidio yn bennaf am y gair a ddywedasai nad ydynt mwyach ar fedr gweled ei wyneb ef; ac hebryngasant ef i’r llong.</verse>
		</chapter>
		<chapter number="21">
			<verse number="1">A phan fu i ni hwylio ymaith, wedi ymrwygo oddi wrthynt, ag uniawn-gyrch y daethom i Cos, a thrannoeth i Rhodos, ac oddi yno i Patara.</verse>
			<verse number="2">Ac wedi cael llong yn myned trosodd i Phenice, wedi dringo iddi, hwyliasom ymaith.</verse>
			<verse number="3">Ac wedi cael golwg ar Cuprus a’i gadael ar y llaw aswy, hwyliasom i Suria, a thiriasom yn Turus, canys yno yr oedd y llong yn dadlwytho ei llwyth.</verse>
			<verse number="4">Ac wedi cael y disgyblion, arhosasom yno saith niwrnod; a hwy a ddywedasant i Paul, trwy yr Yspryd, beidio a myned i fynu i Ierwshalem.</verse>
			<verse number="5">A phan fu i ni gyflawni’r dyddiau, wedi myned allan aethom ein ffordd, yn cael ein hebrwng gan bawb, ynghyda’ r gwragedd a’ r plant, hyd tu allan i’r ddinas; ac wedi dodi ein gliniau ar y traeth,</verse>
			<verse number="6">ar ol gweddïo, canasom yn iach i’n gilydd, a dringasom i’r llong, a hwythau a ddychwelasant i’w cartref.</verse>
			<verse number="7">A nyni, wedi gorphen hwylio o Turus, a ddaethom i Ptolemais; ac wedi cyfarch y brodyr, arhosasom un diwrnod gyda hwynt;</verse>
			<verse number="8">a thrannoeth, wedi dyfod allan, daethom i Cesarea; ac wedi myned i mewn i dŷ Philip yr efengyl-wr, ac yntau yn un o’r saith, arhosasom gydag ef.</verse>
			<verse number="9">Ac i hwn yr oedd pedair merch, morwynion, prophwydesau.</verse>
			<verse number="10">Ac wrth aros o honom ddyddiau lawer, daeth i wared o Iwdea, ryw brophwyd a’i enw Agabus.</verse>
			<verse number="11">Ac wedi dyfod attom a chymmeryd gwregys Paul, a rhwymo ei draed ei hun ac ei ddwylaw, dywedodd, Hyn a ddywaid yr Yspryd Glân, Y gŵr, eiddo yr hwn yw’r gwregys hwn, fel hyn y rhwym yr Iwddewon ef yn Ierwshalem, a thraddodant ef i ddwylaw’ r cenhedloedd.</verse>
			<verse number="12">A phan glywsom y pethau hyn, deisyfiasom, nyni a’r rhai oedd o’r fan hefyd, arno beidio a myned i fynu i Ierwshalem.</verse>
			<verse number="13">Yna yr attebodd Paul, Pa beth a wnewch yn gwylo ac yn torri fy nghalon? Canys myfi, nid yn unig i’m rhwymo, eithr i farw hefyd yn Ierwshalem, yr wyf barod, tros enw yr Arglwydd Iesu.</verse>
			<verse number="14">A chan na chymmerai ei berswadio, peidiasom, gan ddywedyd, Ewyllys yr Arglwydd a wneler.</verse>
			<verse number="15">Ac ar ol y dyddiau hyn, wedi casglu ein beichiau, aethom i fynu i Ierwshalem;</verse>
			<verse number="16">a daeth hefyd gyda ni rai o’r disgyblion o Cesarea, yn dwyn gyda hwynt yr hwn y llettyem gydag ef, un Mnasom o Cuprus, disgybl er’s y dechreuad.</verse>
			<verse number="17">Ac wedi dyfod o honom i Ierwshalem, gyda llawenydd y derbyniodd y brodyr ni.</verse>
			<verse number="18">A thrannoeth yr aeth Paul i mewn gyda ni at Iago, a’r holl henuriaid oeddynt bresennol.</verse>
			<verse number="19">Ac wedi eu cyfarch, mynegodd, bob yn un, bob un o’r pethau a wnaeth Duw ymhlith y cenhedloedd trwy ei weinidogaeth.</verse>
			<verse number="20">A hwy, wedi clywed, a ogoneddent Dduw; a dywedasant wrtho, Gweli, frawd pa sawl myrddiwn sydd ymhlith yr Iwddewon, o’r rhai a gredasant, a phawb o honynt, selog dros y Gyfraith ydynt.</verse>
			<verse number="21">Ac hyspyswyd iddynt am danat mai ymadawiad â Mosheh a ddysgi i’r holl Iwddewon y sydd ymhlith y cenhedloedd, gan ddywedyd iddynt beidio ag amdorri ar eu plant, na rhodio yn y defodau.</verse>
			<verse number="22">Pa beth, gan hyny, sydd? Beth bynnag a fyddo, clywant y daethost.</verse>
			<verse number="23">Hyn, gan hyny, gwna, yr hwn a ddywedwn wrthyt, y mae genym bedwar dyn a chanddynt adduned arnynt eu hunain.</verse>
			<verse number="24">Y rhai hyn cymmer attat, a glanhaer di ynghyda hwynt, a gwna’r draul drostynt fel yr eilliont eu pennau, a gwybydd pawb mai o’r pethau a hyspyswyd iddynt am danat, nid oes dim un yn bod, eithr rhodio yr wyt ti dy hun gan gadw’r Gyfraith.</verse>
			<verse number="25">Ond am y cenhedloedd a gredasant nyni a orchymynasom, gan farnu ymgadw o honynt oddi wrth yr hyn a aberthwyd i eulunod, a gwaed, a’r peth tagedig, a phuteindra.</verse>
			<verse number="26">Yna Paul, wedi cymmeryd y dynion atto, trannoeth, wedi ei lanhau ynghyda hwynt, yr aeth i mewn i’r deml, gan hyspysu cyflawniad dyddiau’r glanhad, nes yr offrymmid yr offrwm dros bob un o honynt.</verse>
			<verse number="27">A phan oedd y saith niwrnod ar fedr eu cyflawni, yr Iwddewon o Asia, wedi ei weled yn y deml, a derfysgasant yr holl dyrfa,</verse>
			<verse number="28">a dodasant eu dwylaw arno, dan waeddi, Gwŷr Israeliaid, cynnorthwywch. Hwn yw’r dyn sydd yn dysgu pawb ymhob man yn erbyn y bobl a’r Gyfraith a’r lle hwn; ac, heblaw hyny, Groegiaid a ddug efe i mewn i’r deml, ac halogodd y lle sanctaidd hwn.</verse>
			<verse number="29">Canys cyn hyny gwelsent Trophimus yr Ephesiad yn y ddinas gydag ef, yr hwn a dybient y dug Paul ef i mewn i’r deml.</verse>
			<verse number="30">A chynhyrfwyd y ddinas oll, a bu cyd-rediad y bobl. Ac wedi cymmeryd gafael ar Paul, llusgasant ef i’r tu allan o’r deml; ac yn uniawn y cauwyd y drysau.</verse>
			<verse number="31">Ac a hwy yn ceisio ei ladd ef, aeth gair i fynu at filwriad y fyddin fod yr oll o Ierwshalem mewn terfysg;</verse>
			<verse number="32">ac efe allan o law, wedi cymmeryd atto filwyr a chanwriad, a redodd i wared attynt; a hwy, gan weled y milwriad a’r milwyr, a beidiasant a churo Paul.</verse>
			<verse number="33">Yna, wedi nesau o hono, y milwriad a ymaflodd ynddo ac a orchymynodd ei rwymo ef â dwy gadwyn, ac a ymofynodd pwy oedd efe, a pha beth a wnaethai:</verse>
			<verse number="34">a rhai a lefent un peth, ac eraill beth arall, yn y dyrfa; a chan na allai wybod sicrwydd o herwydd y cythrwfl, gorchymynodd ei ddwyn i’r castell.</verse>
			<verse number="35">A phan yr oedd efe ar y grisiau, digwyddodd ei gludo gan y milwyr o achos trais y dyrfa,</verse>
			<verse number="36">canys canlynai lliaws y bobl dan waeddi, Ymaith ag ef.</verse>
			<verse number="37">A phan ar fedr ei ddwyn i mewn i’r castell, Paul a ddywedodd wrth y milwriad, A ganiatteir i mi ddywedyd peth wrthyt? Ac efe a ddywedodd, Ai Groeg a fedri?</verse>
			<verse number="38">Nid tydi, gan hyny, yw’r Aiphtiwr, yr hwn cyn y dyddiau hyn a gyfododd derfysg, ac a ddug allan i’r anialwch bedair mil o ddynion o’r llofruddion?</verse>
			<verse number="39">A dywedodd Paul, Myfi wyf Iwddew, o Tarsus yn Cilicia, dinesydd o ddinas nid anenwog, a deisyfiaf arnat, ganiattau i mi lefaru wrth y bobl.</verse>
			<verse number="40">Ac wedi caniattau o hono, Paul, gan sefyll ar y grisiau, a amneidiodd â’i law ar y bobl; a distawrwydd mawr wedi ei wneuthur, llefarodd yn iaith yr Hebreaid, gan ddywedyd,</verse>
		</chapter>
		<chapter number="22">
			<verse number="1">Brodyr a thadau, gwrandewch fy ymddiffyn presennol wrthych.</verse>
			<verse number="2">Ac wedi clywed mai yn iaith yr Hebreaid y llefarai wrthynt, mwy y gwnaethant osteg, ac ebr efe,</verse>
			<verse number="3">Myfi wyf Iwddew, wedi fy ngeni yn Tarsus o Cilicia, wedi fy meithrin yn y ddinas hon wrth draed Gamaliel, wedi fy athrawiaethu yn ol manylrwydd Cyfraith ein tadau, yn selog dros Dduw, fel y mae pawb o honoch chwi heddyw.</verse>
			<verse number="4">Ac y Grefydd hon a erlidiais i hyd angau, gan rwymo a thraddodi i garcharau ddynion a gwragedd hefyd,</verse>
			<verse number="5">fel y mae’r archoffeiriad yn tystio i mi a’r holl henaduriaeth hefyd, gan y rhai wedi derbyn o honof lythyrau at y brodyr, ar y ffordd i Damascus yr oeddwn, ar fedr dwyn y rhai oedd yno hefyd, yn rhwym i Ierwshalem, fel y cospid hwynt.</verse>
			<verse number="6">A digwyddodd i mi ar fy ffordd, ac yn nesau at Damascus, ynghylch hanner dydd, yn ddisymmwth, o’r nef y disgleiriodd goleuni mawr o’m hamgylch;</verse>
			<verse number="7">a syrthiais ar y llawr, a chlywais lais yn dywedyd wrthyf,</verse>
			<verse number="8">Shawl, Shawl, paham yr wyt yn Fy erlid I? Ac myfi a attebais, Pwy wyt, Arglwydd? A dywedodd wrthyf, Myfi wyf Iesu y Natsaread, yr Hwn yr wyt ti yn Ei erlid.</verse>
			<verse number="9">Ac y rhai oedd gyda mi, y goleuni a welsant, ond llais yr hwn a lefarai wrthyf ni ddeallasant.</verse>
			<verse number="10">A dywedais, Pa beth a wnaf, Arglwydd? A’r Arglwydd a ddywedodd wrthyf, Wedi cyfodi, dos i Damascus, ac yno wrthyt y lleferir am yr holl bethau yr appwyntiwyd i ti eu gwneuthur.</verse>
			<verse number="11">A phan na welwn gan ogoniant y goleuni hwnw, gan fy nhywys erbyn fy llaw gan y rhai oedd gyda mi, y daethum i Damascus.</verse>
			<verse number="12">Ac un Ananias, gŵr defosiynol yn ol y Gyfraith a thystiolaeth iddo gan yr holl Iwddewon, oedd yn preswylio yno,</verse>
			<verse number="13">wedi dyfod attaf a sefyll gerllaw, a ddywedodd wrthyf, Shawl, frawd, derbyn dy olwg; ac myfi yr awr honno, a edrychais arno.</verse>
			<verse number="14">Ac efe a ddywedodd, Duw ein tadau a’th appwyntiodd i wybod Ei ewyllys, ac i weled y Cyfiawn, ac i glywed llais o’i enau Ef;</verse>
			<verse number="15">canys byddi dyst Iddo, wrth bob dyn, o’r pethau a welaist ac a glywaist.</verse>
			<verse number="16">Ac yn awr, paham yr oedi? Cyfod: bedyddier di, a golch ymaith dy bechodau, gan alw ar Ei enw Ef.</verse>
			<verse number="17">A digwyddodd i mi, ar ol dychwelyd i Ierwshalem, ac wrth weddïo o honof yn y deml,</verse>
			<verse number="18">yr oeddwn mewn llewyg, ac y gwelais Ef yn dywedyd wrthyf, Brysia, a dos allan, ar frys, o Ierwshalem, canys ni dderbyniant dy dystiolaeth di am Danaf.</verse>
			<verse number="19">Ac myfi a ddywedais, Arglwydd, hwy a wyddant mai myfi oeddwn yn carcharu ac yn curo ymhob sunagog y rhai a gredent Ynot;</verse>
			<verse number="20">a phan dywalltwyd gwaed Stephan, Dy ferthyr, minau hefyd oeddwn yn sefyll gerllaw, ac yn cydsynied, ac yn cadw cochlau y rhai yn ei ladd ef.</verse>
			<verse number="21">A dywedodd wrthyf, Dos, canys Myfi, at y cenhedloedd, ymhell a’th ddanfonaf allan.</verse>
			<verse number="22">A gwrandawsant arno hyd y gair hwn, a chodasant eu llef gan ddywedyd, Ymaith oddiar y ddaear â’r fath ddyn, canys nid cymmwys iddo fyw.</verse>
			<verse number="23">Ac wrth waeddi o honynt a bwrw eu cochlau,</verse>
			<verse number="24">a thaflu llwch i’r awyr, gorchymynodd y milwriad ei ddwyn ef i’r castell, gan orchymyn ei holi ef gyda fflan-gellau, fel y gwybyddai am ba achos y llefent felly yn ei erbyn.</verse>
			<verse number="25">A phan rwymasant ef â’r carreiau, wrth y canwriad oedd yn sefyll gerllaw y dywedodd Paul, Rhufeiniad, ac heb ei gondemnio, ai cyfreithlawn i chwi ei fflan-gellu?</verse>
			<verse number="26">Ac wedi clywed hyn, y canwriad, wedi myned at y milwriad, a fynegodd, gan ddywedyd, Pa beth yr wyt ar fedr ei wneuthur; canys y dyn hwn, Rhufeiniad yw?</verse>
			<verse number="27">Ac wedi dyfod atto, y milwriad a ddywedodd wrtho, Dywaid i mi, tydi, ai Rhufeiniad wyt? Ac efe a ddywedodd, Ië.</verse>
			<verse number="28">Ac attebodd y milwriad, Myfi â swm mawr a gefais y ddinas-fraint hon. A Paul a ddywedodd, Ac myfi a anwyd felly.</verse>
			<verse number="29">Yn uniawn, gan hyny, y safodd oddi wrtho y rhai ar fedr ei holi ef; a’r milwriad hefyd a ofnodd, pan wybu mai Rhufeiniad ydoedd, ac am iddo ei rwymo ef.</verse>
			<verse number="30">A thrannoeth, gan chwennychu gwybod y sicrwydd o ba beth y cyhuddid ef gan yr Iwddewon, gollyngodd ef yn rhydd; a gorchymynodd ddyfod ynghyd o’r archoffeiriad a’r holl gynghor, ac wedi dwyn Paul i wared, gosododd ef ger eu bron.</verse>
		</chapter>
		<chapter number="23">
			<verse number="1">A chan edrych yn graff o Paul ar y cynghor, dywedodd, Brodyr, myfi, a phob cydwybod dda y bu’m fyw ger bron Duw hyd y dydd heddyw.</verse>
			<verse number="2">A’r archoffeiriad Ananias a archodd i’r rhai yn sefyll yn ei ymyl ei daro ef ar ei enau.</verse>
			<verse number="3">Yna Paul a ddywedodd wrtho ef, Dy daro di a wnaiff Duw, bared wedi ei wyn-galchu! Ac a wyt ti yn eistedd i’m barnu yn ol y Gyfraith, a chan droseddu’r Gyfraith yn gorchymyn fy nharo i?</verse>
			<verse number="4">A’r rhai yn sefyll yn ei ymyl a ddywedasant, Ai archoffeiriad Duw a ddifenwi?</verse>
			<verse number="5">A dywedodd Paul, Nis gwyddwn, frodyr, ei fod yn archoffeiriad, canys ysgrifenwyd, “Am bennaeth dy bobl ni ddywedi yn ddrwg.”</verse>
			<verse number="6">A chan wybod o Paul fod un rhan o’r Tsadwceaid, a’r llall o’r Pharisheaid, gwaeddodd yn y cynghor, Brodyr, myfi, Pharishead wyf, mab i Pharisheaid; am obaith ac adgyfodiad y meirw myfi a’m bernir.</verse>
			<verse number="7">A phan hyn a ddywedasai efe, cyfododd ymryson rhwng y Pharisheaid a’r Tsadwceaid, a rhannwyd y lliaws;</verse>
			<verse number="8">canys y Tsadwceaid yn wir a ddywedant nad oes nac adgyfodiad nac angel nac yspryd; ond y Pharisheaid a addefant y ddau.</verse>
			<verse number="9">A bu gwaedd fawr; ac wedi codi i fynu o rai o’r ysgrifenyddion o ran y Pharisheaid, ymrafaelasant, gan ddywedyd, Nid oes dim drwg a gawn yn y dyn hwn: ac os yspryd a lefarodd wrtho, neu angel —.</verse>
			<verse number="10">A phan mawr oedd y terfysg, y milwriad, gan ofni tynnu Paul yn ddrylliau ganddynt, a orchymynodd i’r llu, gan fyned i wared, ei gipio ef o’u plith, ac ei ddwyn ef i’r castell.</verse>
			<verse number="11">A’r nos ganlynol, gan sefyll gerllaw iddo, yr Arglwydd a ddywedodd, Bydd hyderus, canys fel y tystiolaethaist am Danaf yn Ierwshalem, felly y mae rhaid i ti dystiolaethu yn Rhufain hefyd.</verse>
			<verse number="12">A phan aeth hi yn ddydd, gan wneuthur bradwriaeth, yr Iwddewon a rwymasant eu hunain â diofryd gan ddywedyd na fwyttaent nac yfed hyd nes iddynt ladd Paul.</verse>
			<verse number="13">Ac yr oeddynt yn fwy na deugain a wnaethant y cyngrair hwn;</verse>
			<verse number="14">y rhai wedi myned at yr archoffeiriaid a’r henuriaid, a ddywedasant, A diofryd y rhwymasom ein hunain nad archwaethwn ddim nes lladd o honom Paul.</verse>
			<verse number="15">Yn awr, gan hyny, hyspyswch chwi i’r milwriad, ynghyda’r cynghor, am iddo ei ddwyn ef i wared attoch megis ar fedr cael gwybod yn fanylach y pethau yn ei gylch ef; a nyni, cyn nesau o hono, ydym barod i’w ladd ef.</verse>
			<verse number="16">Ac wedi clywed o fab chwaer Paul y cynllwyn hwn, wedi dyfod a myned i mewn i’r castell, mynegodd i Paul.</verse>
			<verse number="17">Ac wedi galw o Paul un o’r canwriaid atto, dywedodd, Dwg y gŵr ieuangc hwn at y milwriad, canys y mae ganddo ryw beth i’w fynegi iddo.</verse>
			<verse number="18">Efe, gan hyny, wedi ei gymmeryd ef, a’i dug at y milwriad, a dywedodd, Y carcharor Paul, wedi fy ngalw atto, a ofynodd i mi ddwyn y gŵr ieuangc hwn attat, yr hwn sydd a chanddo ryw beth i’w ddywedyd wrthyt.</verse>
			<verse number="19">Ac wedi ei gymmeryd ef erbyn ei law, a chilio o’r neilldu, y milwriad a ofynodd, Pa beth yw’r hyn sydd genyt i’w fynegi i mi?</verse>
			<verse number="20">A dywedodd efe, Yr Iwddewon a gyttunasant i ofyn genyt y bo i ti yforu ddwyn i wared Paul i’r cynghor, megis ar fedr o honot ymofyn rhyw faint fanylach yn ei gylch ef.</verse>
			<verse number="21">Ond na chymmer di dy berswadio ganddynt, canys cynllwyn iddo y mae rhai o honynt, mwy na deugeinwr, y rhai a rwymasant eu hunain â diofryd na fwyttaent nac yfed nes ei ladd ef: ac yn awr parod ydynt, yn disgwyl y gorchymyn genyt ti.</verse>
			<verse number="22">Y milwriad, gan hyny, a ollyngodd ymaith y gŵr ieuangc, wedi gorchymyn iddo beidio a dweud i neb yr hyspysaist y pethau hyn i mi.</verse>
			<verse number="23">Ac wedi galw atto ryw ddau o’r canwriaid, dywedodd, Parottowch ddau gant o filwyr fel yr elont hyd Cesarea, a deg a thrugain o wŷr meirch, a dau gant o ffyn-wewyr, ar y drydedd awr o’r nos,</verse>
			<verse number="24">a darparwch ysgrubliaid, fel, wedi gosod Paul arnynt,</verse>
			<verse number="25">y dygont ef yn ddiogel at Ffelics y rhaglaw; wedi ysgrifenu o hono lythyr a’r dull hwn iddo,</verse>
			<verse number="26">Claudius Lysias at yr ardderchoccaf raglaw Ffelics, yn danfon annerch.</verse>
			<verse number="27">Y dyn hwn, wedi ei ddal gan yr Iwddewon, ac ar fedr ei ladd ganddynt, wedi dyfod arnynt â’r llu, a gymmerais oddi arnynt, wedi deall mai Rhufeiniad ydyw.</verse>
			<verse number="28">A chan chwennych gwybod yr achos o’r hwn y cyhuddent ef, dygais ef wared i’w cynghor.</verse>
			<verse number="29">A chefais y cyhuddid ef am gwestiynnau o’u Cyfraith, ond heb ddim cyhuddiad yn haeddu angau neu rwymau.</verse>
			<verse number="30">A phan hyspyswyd i mi gynllwyn i’r gŵr, ar fedr ei wneud, allan o law danfonais ef attat, wedi gorchymyn i’r cyhuddwyr hefyd ddywedyd yn ei erbyn ger dy fron. Bydd iach.</verse>
			<verse number="31">Y milwyr, gan hyny, yn ol yr hyn a orchymynwyd iddynt, wedi cymmeryd Paul, a’i dygasant, liw nos, i Antipatris;</verse>
			<verse number="32">a thrannoeth, gan adael y gwŷr meirch i fyned gydag ef,</verse>
			<verse number="33">dychwelasant i’r castell; a’r rhai hyny, wedi dyfod i Cesarea, a rhoddi’r llythyr i’r rhaglaw, a osodasant Paul hefyd ger ei fron.</verse>
			<verse number="34">Ac wedi darllen y llythyr, a gofyn o ba dalaith yr oedd, ac wedi clywed mai o Cilicia yr ydoedd,</verse>
			<verse number="35">Gwrandawaf di, ebr efe, pan fo dy gyhuddwyr yn bresennol; wedi gorchymyn mai yn llys Herod y cedwid ef.</verse>
		</chapter>
		<chapter number="24">
			<verse number="1">Ac ar ol pum niwrnod, daeth yr archoffeiriad Ananias i wared, ynghyda rhai henuriaid ac areithiwr, rhyw Tertulus, y rhai a hyspysasant i’r rhaglaw yn erbyn Paul.</verse>
			<verse number="2">A phan alwesid ef, dechreuodd Tertulus ei gyhuddo ef gan ddywedyd,</verse>
			<verse number="3">Gan mai llawer o heddwch sydd genym trwot ti, a diwygiadau yn cael eu gwneud i’r genedl hon trwy dy rag-welediad di, ymhob modd ac ymhob man y derbyniwn ef, O ardderchoccaf Ffelics, gyda phob diolch.</verse>
			<verse number="4">Ond fel na flinwyf di rhy hir, deisyfiaf arnat ein gwrando mewn ychydig eiriau, o’th hynawsedd.</verse>
			<verse number="5">Canys wedi cael y dyn hwn yn bla, ac yn codi terfysgau ymhlith yr holl Iwddewon y sydd trwy’r byd, ac yn bennaeth sect y Natsareaid;</verse>
			<verse number="6">yr hwn hefyd a geisiodd halogi y deml; yr hwn hefyd a ddaliasom;</verse>
			<verse number="8">a chan yr hwn y gelli, gan ei holi ef, wybod am yr holl bethau hyn o’r rhai yr ydym ni yn ei gyhuddo ef.</verse>
			<verse number="9">A chyd-ymosod arno a wnaeth yr Iwddewon, gan ddywedyd fod y pethau hyn felly.</verse>
			<verse number="10">Ac attebodd Paul, ar ol amneidio o’r rhaglaw iddo i ddywedyd, Gan wybod mai er’s llawer o flynyddoedd yr wyt ti yn farnwr i’r genedl hon, yn galonog, o ran y pethau mewn perthynas â mi,</verse>
			<verse number="11">yr amddiffynaf fy hun, a thi yn medru gwybod nad oes mwy na deuddeg niwrnod i mi er pan aethum i fynu i addoli yn Ierwshalem:</verse>
			<verse number="12">ac nid yn y deml y cawsant fi yn ymddadleu â neb neu yn codi terfysg o’r bobl, nac yn y sunagogau, nac yn y ddinas.</verse>
			<verse number="13">A phrofi i ti ni allant, y pethau am y rhai y maent yn awr yn fy nghyhuddo.</verse>
			<verse number="14">Ond cyfaddefaf hyn i ti, mai yn ol y Grefydd yr hon a alwant “sect,” felly yr wyf yn gwasanaethu Duw ein tadau, gan gredu yr holl bethau y sydd yn ol y Gyfraith, ac a ysgrifenwyd yn y Prophwydi;</verse>
			<verse number="15">a gobaith genyf tuag at Dduw, yr hwn y mae y rhai hyn eu hunain yn ei ddisgwyl, fod adgyfodiad ar fedr bod, o’ r cyfiawnion ac o’ r anghyfiawnion hefyd.</verse>
			<verse number="16">Ac yn hyn yr wyf fi fy hun hefyd yn ymdrechu, i fod â chydwybod ddidramgwydd genyf tuag at Dduw a dynion yn wastadol.</verse>
			<verse number="17">Ac ar ol blynyddoedd lawer, daethum i ddwyn elusen i’m cenedl, ac offrymmau;</verse>
			<verse number="18">ac ar eu canol y cawsant fi, wedi fy nglanhau, yn y deml, nid gyda thwrf na chyda therfysg.</verse>
			<verse number="19">Ond rhai Iwddewon o Asia, y rhai a ddylasent fod yn bresennol ger dy fron, a chyhuddo, os oedd ganddynt ddim yn fy erbyn;</verse>
			<verse number="20">neu bydded i’r rhai hyn eu hunain ddywedyd pa anghyfiawnder a gawsant wrth sefyll o honof ger bron y cynghor,</verse>
			<verse number="21">arall nag ynghylch yr un llef hon, yr hon a lefais pan yn eu plith y safwn, sef Am adgyfodiad y meirw myfi a fernir heddyw ger eich bron.</verse>
			<verse number="22">Ond eu hoedi a wnaeth Ffelics, gan wybod yn fanylach y pethau ynghylch y Grefydd, gan ddywedyd, Pan fydd Lusias y milwriad, wedi dyfod i wared, penderfynaf eich matterion;</verse>
			<verse number="23">wedi archu i’r canwriad iddo gael ei gadw, ac i fod ag ysgafnhad ganddo, ac na rwystrai i neb o’i berthynasau ei wasanaethu ef.</verse>
			<verse number="24">Ac ar ol rhai dyddiau, wedi dyfod o Ffelics ynghyda Drusilla ei wraig, a hi yn Iwddewes, danfonodd am Paul,</verse>
			<verse number="25">a chlywodd ef ynghylch y ffydd yng Nghrist Iesu: ac wrth ymresymmu o hono am gyfiawnder a diweirdeb a’r farn ar ddyfod, wedi myned yn ddychrynedig, Ffelics a attebodd, Am yr amser presennol, dos ymaith; ond hamdden a gymmeraf, a galwaf am danat;</verse>
			<verse number="26">ar yr un pryd yn gobeithio y rhoddid arian iddo gan Paul; o herwydd paham hefyd, yn fynychach y danfonai am dano, ac y chwedleuai ag ef.</verse>
			<verse number="27">Ond dwy flynedd wedi eu cyflawni, cafodd Ffelics olynydd, Porcius Ffestus; a chan ewyllysio ennill ffafr gyda’r Iwddewon, gadawodd Paul yn rhwym.</verse>
		</chapter>
		<chapter number="25">
			<verse number="1">Ffestus, gan hyny, wedi dyfod i’r dalaith, ar ol tri diwrnod a aeth i fynu i Ierwshalem o Cesarea.</verse>
			<verse number="2">Ac wrtho yr hyspysodd yr archoffeiriaid a phennaethiaid yr Iwddewon yn erbyn Paul:</verse>
			<verse number="3">a deisyfiasant arno, gan ofyn ffafr yn ei erbyn ef, y danfonai am dano i Ierwshalem, gan wneuthur cynllwyn i’w ladd ef ar y ffordd.</verse>
			<verse number="4">Ffestus, gan hyny, a attebodd, Y cedwid Paul yn Cesarea, ac ei fod ef ei hun ar fedr myned allan yn fuan.</verse>
			<verse number="5">Gan hyny, ebr efe, y rhai galluog yn eich plith, wedi myned i wared gyda mi, os oes yn y dyn ryw beth allan o’i le, cyhuddant ef.</verse>
			<verse number="6">Ac wedi aros yn eu plith rai dyddiau, nid mwy nag wyth neu ddeg, wedi myned i wared i Cesarea, trannoeth, gan eistedd ar y frawd-faingc, y gorchymynodd i Paul gael ei ddwyn ger ei fron;</verse>
			<verse number="7">ac wedi dyfod o hono, o’i amgylch y safodd yr Iwddewon a ddaethent i wared o Ierwshalem; a llawer o gyhuddiadau, a thrymion hefyd, a ddygasant yn ei erbyn,</verse>
			<verse number="8">y rhai ni allent eu profi, a Paul yn amddiffyn ei hun, gan ddywedyd, Nac yn erbyn Cyfraith yr Iwddewon, nac yn erbyn y deml, nac yn erbyn Cesar ni phechais ddim.</verse>
			<verse number="9">A Ffestus yn ewyllysio ynnill ffafr gyda’r Iwddewon, gan atteb i Paul, a ddywedodd, A ewyllysi di, wedi myned i fynu i Ierwshalem, gael dy farnu yno ynghylch y pethau hyn ger fy mron?</verse>
			<verse number="10">A dywedodd Paul, Ger bron brawd-faingc Cesar yn fy sefyll yr wyf, lle y mae rhaid i mi gael fy marnu. I’r Iwddewon ni wnaethum ddim anghyfiawnder, fel yr wyt ti hefyd yn gwybod yn dda.</verse>
			<verse number="11">Os yn wir, gan hyny, gwneud anghyfiawnder yr wyf, a rhyw beth yn haeddu angau a wnaethum, ni ofynaf beidio â marw; ond os nad oes dim o’r pethau y mae y rhai hyn yn fy nghyhuddo o honynt, nid oes neb a all fy rhoddi iddynt. At Cesar yr appeliaf.</verse>
			<verse number="12">Yna Ffestus, wedi ymddiddan â’r cynghor, a attebodd, At Cesar yr apeliaist, at Cesar yr ei.</verse>
			<verse number="13">A rhai dyddiau wedi myned heibio, Agrippa y brenhin a Bernice a ddaethant i wared i Cesarea, gan gyfarch Ffestus.</verse>
			<verse number="14">A phan llawer o ddyddiau a dreuliasant yno, Ffestus a roddodd o flaen y brenhin fatterion Paul, gan ddywedyd, Rhyw ddyn sydd wedi ei adael gan Ffelics yn rhwym;</verse>
			<verse number="15">ynghylch yr hwn yr hyspysodd yr archoffeiriaid ac henuriaid yr Iwddewon, gan ofyn condemniad yn ei erbyn;</verse>
			<verse number="16">wrth y rhai yr attebais nad yw arfer y Rhufeinwyr roddi neb rhyw ddyn i fynu cyn i’r cyhuddol gael y cyhuddwyr o flaen ei wyneb, a chael cyfleusdra i amddiffyn ei hun ynghylch y cyhuddiad.</verse>
			<verse number="17">Wedi dyfod o honynt ynghyd, gan hyny, yma, dim oed ni wnaethum, ond trannoeth gan eistedd ar y frawd-faingc, gorchymynais ddwyn y gŵr ger bron;</verse>
			<verse number="18">am yr hwn y cyhuddwyr yn eu sefyll, ni ddygasant ddim achwyn o’r pethau drwg a dybiais i;</verse>
			<verse number="19">ond rhyw gwestiynau ynghylch eu Crefydd eu hunain oedd ganddynt yn ei erbyn, ac ynghylch rhyw Iesu a fu farw, yr Hwn y dywedai Paul Ei fod yn fyw.</verse>
			<verse number="20">Ac myfi, wedi fy nyrysu o ran holi ynghylch y pethau hyn, a ddywedais, A fynnai efe fyned i Ierwshalem ac ei farnu yno ynghylch y pethau hyn:</verse>
			<verse number="21">a Paul wedi appelio i’w gadw am benderfyniad Augustus, gorchymynais ei gadw nes y danfonwn ef i fynu at Cesar.</verse>
			<verse number="22">Ac Aggrippa a ddywedodd wrth Ffestus, Ewyllysiwn innau hefyd glywed y dyn. Y foru, ebr efe, y clywi ef.</verse>
			<verse number="23">Trannoeth, gan hyny, wedi dyfod o Agrippa a Bernice, gyda llawer o rwysg, ac wedi myned i mewn o honynt i’r gwrandaw-le ynghyda’r milwriaid a phendefigion y ddinas, ac wedi gorchymym o Ffestus, dygpwyd Paul ger bron.</verse>
			<verse number="24">A dywedodd Ffestus, Agrippa frenhin, a’r holl wŷr yn bresennol gyda ni, gwelwch y dyn hwn, ynghylch yr hwn holl liaws yr Iwddewon a ymbiliasant â mi yn Ierwshalem ac yma, gan waeddi na ddylai efe fyw yn hwy.</verse>
			<verse number="25">Ond myfi a ddeallais na wnaethai efe ddim yn haeddu angau: ond efe ei hun wedi appelio at Augustus, bernais ei ddanfon ef;</verse>
			<verse number="26">am yr hwn nid oes genyf ddim sydd sicr i’w ysgrifenu at fy arglwydd. Gan hyny, dygais ef ymlaen ger eich bron, ac yn enwedig ger dy fron di, frenhin Agrippa, fel, holiad wedi ei wneuthur, y bo genyf ryw beth a ysgrifenaf;</verse>
			<verse number="27">canys allan o reswm yr edrych i mi, wrth ddanfon carcharor, beidio ag hyspysu hefyd yr achwynion yn ei erbyn.</verse>
		</chapter>
		<chapter number="26">
			<verse number="1">Ac Agrippa a ddywedodd wrth Paul, Caniatteir i ti ddywedyd drosot dy hun. Yna Paul, wedi estyn ei law, a amddiffynodd ei hun;</verse>
			<verse number="2">Ynghylch yr holl bethau y cyhuddir fi o honynt gan yr Iwddewon, frenhin Agrippa, tybiaf fy hun yn ddedwydd gan mai ger dy fron di yr wyf ar fedr amddiffyn fy hun heddyw;</verse>
			<verse number="3">yn enwedig gan dy fod yn gydnabyddus â’r holl ddefodau ymhlith yr Iwddewon, a’r cwestiynnau hefyd; o herwydd paham deisyfiaf arnat fy ngwrando yn amyneddus.</verse>
			<verse number="4">Fy muchedd, gan hyny, o’m hieuengetyd, yr hon, o’r dechreuad, a fu ymhlith fy nghenedl yn Ierwshalem, a ŵyr yr holl Iwddewon,</verse>
			<verse number="5">gan fy adnabod o’r cyntaf, os ewyllysiant dystiolaethu, mai yn ol y sect fanylaf o’n crefydd y bu’m fyw yn Pharishead.</verse>
			<verse number="6">Ac yn awr, am obaith yr addewid a wnaed i’n tadau ni gan Dduw, yr wyf yn sefyll yn cael fy marnu;</verse>
			<verse number="7">i’r hwn addewid, ein deuddeg llwyth gyda thaerni, nos a dydd, yn gwasanaethu Duw, a obeithiant ddyfod; am yr hwn obaith y cyhuddir fi gan yr Iwddewon, O frenhin.</verse>
			<verse number="8">Paham mai anghredadwy y bernir yn eich plith y bydd i Dduw gyfodi’r meirw?</verse>
			<verse number="9">Myfi yn wir a dybiais ynof fy hun, mai yn erbyn enw Iesu y Natsaread yr oedd rhaid gwneuthur llawer o bethau gwrthwynebol.</verse>
			<verse number="10">Yr hyn hefyd a wnaethum yn Ierwshalem; a llawer hefyd o’r saint myfi a gauais mewn carcharau, wedi derbyn yr awdurdod gan yr archoffeiriaid; a phan laddwyd hwy, yn eu herbyn y rhoddais fy llais.</verse>
			<verse number="11">Ac yn yr holl sunagogau, llawer gwaith, gan eu cospi y cymhellwn hwynt i gablu; a thros ben allan o’m pwyll yn eu herbyn, erlidiwn hwynt hyd y dinasoedd estronol hefyd.</verse>
			<verse number="12">Ac yn y pethau hyn wrth fyned i Damascus gydag awdurdod a chaniattad oddiwrth yr archoffeiriaid,</verse>
			<verse number="13">ar hanner dydd ar y ffordd y gwelais, O frenhin, oleuni o’r nef, tu hwnt i ddisgleirdeb yr haul, yn disgleirio o’m hamgylch, ac o amgylch y rhai yn myned gyda mi.</verse>
			<verse number="14">A’r oll o honom wedi syrthio i lawr ar y ddaear, clywais lais yn dywedyd wrthyf yn iaith yr Hebreaid, Shawl, Shawl, paham mai myfi a erlidi? Caled i ti yw gwingo yn erbyn y symbylau.</verse>
			<verse number="15">Ac myfi a ddywedais, Pwy wyt, Arglwydd? A’r Arglwydd a ddywedodd, Myfi yw Iesu, yr Hwn yr wyt ti yn Ei erlid.</verse>
			<verse number="16">Eithr cyfod, a saf ar dy draed: canys er hyn yr ymddangosais i ti, i’th osod yn weinidog ac yn dyst yn gystal o’r pethau yn y rhai y gwelaist Fi,</verse>
			<verse number="17">ag o’r rhai yr ymddangosaf i ti yn ddynt, gan dy wared oddiwrth y bobl, ac oddiwrth y Cenhedloedd, at y rhai yr wyf Fi yn dy ddanfon i agoryd eu llygaid,</verse>
			<verse number="18">er mwyn troi o honynt o dywyllwch i oleuni, ac o awdurdod Satan at Dduw, er mwyn derbyn o honynt faddeuant pechodau ac etifeddiaeth ym mysg y rhai a sancteiddiwyd trwy ffydd Ynof.</verse>
			<verse number="19">O achos hyn, O frenhin, ni fu’m anufudd i’r weledigaeth nefol,</verse>
			<verse number="20">eithr i’r rhai yn Damascus yn gyntaf, ac Ierwshalem hefyd, a thrwy holl wlad Iwdea, ac i’r cenhedloedd y mynegais ar edifarhau a throi at Dduw, gan wneuthur gweithredoedd teilwng o edifeirwch.</verse>
			<verse number="21">O achos y pethau hyn yr Iwddewon, wedi fy nal yn y deml, a geisiasant fy lladd i.</verse>
			<verse number="22">Wedi cael, gan hyny y cymmorth y sydd oddiwrth Dduw, hyd y dydd hwn yr wyf yn sefyll gan dystiolaethu i fychain a mawr hefyd, heb ddywedyd dim amgen na’r pethau y bu i’r Prophwydi lefaru am danynt megis ar fedr digwydd, a Mosheh hefyd,</verse>
			<verse number="23">mai i ddioddef yr oedd Crist, mai Efe yn gyntaf, trwy adgyfodiad y meirw, oedd ar fedr mynegi goleuni i’r bobl, ac i’r cenhedloedd hefyd.</verse>
			<verse number="24">A phan â’r pethau hyn yr amddiffynodd ei hun, Ffestus â llef uchel a ddywedodd, Allan o’th bwyll yr wyt, Paul; mawredd dy ddysg, i ammhwylldra y’th dry.</verse>
			<verse number="25">Ond Paul, Nid allan o’m pwyll yr wyf, ebr efe, ardderchoccaf Ffestus, eithr ymadroddion gwirionedd a sobrwydd yr wyf yn eu hadrodd;</verse>
			<verse number="26">canys gŵyr y brenhin am y pethau hyn, wrth yr hwn hefyd gydag hyder yr wyf yn llefaru; canys fod rhyw beth o’r pethau hyn yn guddiedig rhagddo, nid wyf yn credu modd yn y byd, canys nid mewn congl y gwnaed hyn.</verse>
			<verse number="27">Ai credu’r Prophwydi yr wyt, frenhin Agrippa?</verse>
			<verse number="28">Gwn dy fod yn credu. Ac Agrippa a ddywedodd wrth Paul, Rhyw ychydig y perswadi fi, i wneuthur Cristion o honof.</verse>
			<verse number="29">A Paul a ddywedodd, Dymunwn gan Dduw, am nid “rhyw ychydig” ond yn fawr y byddai nid tydi yn unig, eithr pawb hefyd y sy’n fy nghlywed heddyw, yn gyfryw ag yr wyf fi, namyn y rhwymau hyn.</verse>
			<verse number="30">A chyfododd y brenhin, a’r rhaglaw, a Bernice, a’r rhai oedd yn cyd-eistedd â hwynt;</verse>
			<verse number="31">ac wedi cilio o honynt, llefarasant wrth eu gilydd, gan ddywedyd, Nid oes dim yn haeddu angau neu rwymau a wnaeth y dyn hwn.</verse>
			<verse number="32">Ac Agrippa a ddywedodd wrth Ffestus, Ei ollwng ymaith yn rhydd a allasai’r dyn hwn, pe na fuasai iddo appelio at Cesar.</verse>
		</chapter>
		<chapter number="27">
			<verse number="1">A phan benderfynwyd morio o honom ymaith i’r Ital, traddodasant Paul, a rhyw garcharorion eraill hefyd, i ganwriad a’i enw Iwlius, o fyddin Augustus.</verse>
			<verse number="2">Ac wedi dringo i long o Adramatium, ar fedr hwylio i leoedd arforol Asia, aethom allan o’r porthladd, a chyda ni yr oedd Aristarchus, Macedoniad o Thessalonica.</verse>
			<verse number="3">A thrannoeth y troisom i mewn i Tsidon; ac Iwlius yn ymddwyn yn garedigol tuag at Paul, a ganiattaodd iddo fyned at ei gyfeillion a chael ymgeledd.</verse>
			<verse number="4">Ac wedi myned oddi yno, hwyliasom dan Cuprus, am fod y gwyntoedd yn wrthwynebus.</verse>
			<verse number="5">Ac wedi hwylio o honom dros y môr sydd ger llaw Cilicia a Pamphulia, daethom i Mura, dinas yn Lucia.</verse>
			<verse number="6">Ac yno wedi cael o’r canwriad long o Alecsandria, yn hwylio i’r Ital, gosododd ni ynddi.</verse>
			<verse number="7">A llawer o ddyddiau yr hwyliasom yn anniben, a phrin y daethom ar gyfer Cnidus am na adawai y gwynt i ni, a hwyliasom dan Creta,</verse>
			<verse number="8">ar gyfer Salome; ac wedi i ni yn brin fyned heibio iddo, daethom i ryw le a elwir Caloi Limenes, agos at yr hwn yr oedd y ddinas Lasea.</verse>
			<verse number="9">A llawer o amser wedi myned heibio, a morio yn awr yn enbyd, a chan fod yr Ympryd yn awr wedi myned heibio,</verse>
			<verse number="10">cynghorodd Paul, gan ddywedyd wrthynt, Dynion, gwelaf mai gyda sarhad a llawer o golled, nid yn unig i’r llwyth a’r llong, eithr i’n heinioes ni hefyd, y mae’r morio ar fedr bod.</verse>
			<verse number="11">Ond y canwriad a gredodd i lywydd ac i berchen y llong yn fwy nag i’r pethau a ddywedid gan Paul.</verse>
			<verse number="12">A chan mai anghyfleus i auafu oedd y porthladd, y rhan fwyaf a roisant gynghor i ymado oddi yno hefyd, os gallent ryw fodd gyrhaeddyd hyd Phenice, i auafu yno, yr hwn sydd borthladd yn Creta, yn edrych tua’r gogledd-ddwyrain a’r deheu-ddwyrain.</verse>
			<verse number="13">A phan chwythodd y deheu-wynt yn araf, gan feddwl y cawsent eu hamcan, wedi codi’r angorau, moriasant heibio yn agos i Creta.</verse>
			<verse number="14">Ac ar ol nid llawer o amser y curodd i lawr oddi wrthi wynt tymhestlog, yr hwn a elwir Eur-acwilo.</verse>
			<verse number="15">A’r llong wedi ei chipio, ac heb allu gwrthwynebu’r gwynt, ymroisom iddo a dygpwyd ni ganddo.</verse>
			<verse number="16">A than ryw ynys fechan y rhedasom; a gallasom gyda gwaith mawr sicrhau y bad;</verse>
			<verse number="17">ac wedi ei godi ef i fynu, cynnorthwyon a ddefnyddiasant gan wregysu y llong oddi dani; a chan ofni y bwrid hwynt ar y Surtis, gollyngasant yr hwyl, ac felly y dygpwyd hwynt.</verse>
			<verse number="18">A chan yn ddirfawr y’n teflid gan y dymmestl, trannoeth y taflent allan y llwyth;</verse>
			<verse number="19">a’r trydydd dydd, â’u dwylaw eu hunain y bwriasant allan daclau’r llong.</verse>
			<verse number="20">A phan nad oedd na haul na ser yn ymddangos am lawer o ddyddiau, a thymmestl nid bychan yn pwyso arnom, dygpwyd ymaith o hyny allan bob gobaith o’n bod yn gadwedig.</verse>
			<verse number="21">A hir ddirwest wedi bod, yna y safodd Paul yn eu canol, a dywedodd, Yr oedd rhaid, ddynion, i chwi, gan eich perswadio genyf fi, beidio â myned allan o Creta ac ynnill y sarhad yma a’r golled.</verse>
			<verse number="22">Ac yr awr hon annogaf chwi i fod yn galonus, canys coll einioes ni fydd ddim i chwi, eithr coll y llong;</verse>
			<verse number="23">canys safodd yn fy ymyl y nos hon angel Duw, yr Hwn a’m piau, a’r Hwn yr wyf yn Ei wasanaethu, yn dywedyd, Nac ofna Paul;</verse>
			<verse number="24">ger bron Cesar y mae rhaid i ti sefyll; ac, wele, rhoddes Duw i ti yr holl rai sy’n morio gyda thi.</verse>
			<verse number="25">Gan hyny, byddwch galonus, ddynion; canys credaf Dduw mai felly y bydd, yn ol y modd y llefarwyd wrthyf.</verse>
			<verse number="26">Ond ar ryw ynys y mae rhaid ein bwrw.</verse>
			<verse number="27">A phan y bedwaredd nos ar ddeg ydoedd, ac ein dwyn yma ac accw ym mor Adria, tua hanner nos, tybiodd y morwyr eu bod yn nesau at ryw wlad;</verse>
			<verse number="28">ac wedi plymio, cawsant ugain gwrhyd; ac wedi myned yspaid byr a phlymio drachefn, cawsant bymtheg gwrhyd;</verse>
			<verse number="29">a chan ofni rhag arleoedd geirwon y’n bwrid, o’r pen ol y bwriasant allan bedair angor, a dymunasant ei myned hi yn ddydd.</verse>
			<verse number="30">A’r llongwyr yn ceisio ffoi allan o’r llong, ac wedi gollwng y bad i wared i’r môr yn rhith mai o’r pen blaen i’r llong yr oeddynt ar fedr rhoddi allan angorau,</verse>
			<verse number="31">dywedodd Paul wrth y canwriad a’r milwyr, Oni bydd i’r rhai hyn aros yn y llong, chwychwi ni ellwch fod yn gadwedig.</verse>
			<verse number="32">Yna y milwyr a dorrasant raffau’r bad, ac a adawsant iddo syrthio ymaith.</verse>
			<verse number="33">A thra yr oedd y dydd ar fedr dyfod, annogodd Paul bawb o honynt i gymmeryd lluniaeth, gan ddywedyd, Y pedwarydd dydd ar ddeg yw heddyw yr ydych yn disgwyl ac yn parhau heb fwyd, heb gymmeryd dim;</verse>
			<verse number="34">gan hyny, annogaf chwi i gymmeryd lluniaeth, canys hyn, er eich diogelwch y mae, canys i neb rhyw un o honoch ni bydd blewyn oddi ar ei ben yn golledig.</verse>
			<verse number="35">Ac wedi dywedyd y geiriau hyn, a chymmeryd bara, diolchodd i Dduw yngwydd pawb; ac wedi ei dori ef, dechreuodd fwytta.</verse>
			<verse number="36">Ac wedi myned yn galonus, pawb o honynt hwythau hefyd a gymmerasant luniaeth.</verse>
			<verse number="37">Ac yr oeddym yn y llong, yr holl eneidiau o honom, yn ddau gant ac un ar bymtheg a thrugain.</verse>
			<verse number="38">Ac wedi eu digoni o luniaeth, ysgafnhaent y llong gan fwrw’r gwenith allan i’r môr.</verse>
			<verse number="39">A phan aeth hi yn ddydd, y tir nid adwaenent; ond rhyw gilfach a ganfuant, i’r hon yr oedd traeth, yr hwn yr ymgynghorasant a allent wthio’r llong arno.</verse>
			<verse number="40">A’r angorau gan eu bwrw hwynt ymaith, a adawsant yn y môr, ar yr un pryd yn gollwng rhwymau’r llywiau; ac wedi codi’r hwyl-flaen i’r gwynt, ceisiasant y traeth.</verse>
			<verse number="41">Ac wedi syrthio i le deufor-gyfarfod, gyrrasant y llong i’r traeth; a’r pen blaen iddi a darawodd ac a arhosodd yn ddiysgog; ond y pen ol a ymddattodai gan nerth y tonnau.</verse>
			<verse number="42">A chyngor y milwyr oedd lladd y carcharorion, rhag i neb o honynt, gan nofio allan, ddiangc:</verse>
			<verse number="43">ond y canwriad, yn chwennych cadw Paul, a’u rhwystrodd rhag eu hamcan, ac a archodd i’r rhai a fedrent nofio, ymfwrw i’r môr, a myned yn gyntaf i’r tir;</verse>
			<verse number="44">ac i’r lleill, rhai ar ystyllod, ac eraill ar ryw bethau o’r llong. Ac felly y digwyddodd i bawb ddyfod yn ddiangol i’r tir.</verse>
		</chapter>
		<chapter number="28">
			<verse number="1">Ac wedi dyfod yn ddiangol, yna y gwybuant mai Melita a elwid yr ynys.</verse>
			<verse number="2">A’r barbariaid a ddangosasant i ni ddyngarwch nid cyffredin; canys cynneuasant dân, a derbyniasant yr oll o honom, o herwydd y gwlaw cynrychiol, ac o herwydd yr oerfel.</verse>
			<verse number="3">Ac wedi casglu o Paul ryw faint o friw-wydd, ac eu dodi ar y tân, gwyber wedi dyfod allan o achos y gwres, a lynodd wrth ei law ef.</verse>
			<verse number="4">A phan welodd y barbariaid y bwystfil yn nghrog wrth ei law, dywedasant wrth eu gilydd, Yn sicr llofrudd yw y dyn hwn, yr hwn, wedi ei achub o’r môr, cyfiawnder ni adawodd iddo fyw.</verse>
			<verse number="5">Efe, gan hyny, wedi ysgwyd ymaith y bwystfil i’r tân, ni oddefodd ddim niweid.</verse>
			<verse number="6">A hwy a ddisgwylient ei fod ar fedr chwyddo neu syrthio i lawr yn ddisymmwth yn farw; a phan am amser hir y disgwylient, ac y gwelent nad oedd dim niweid yn digwydd iddo, gan newid eu meddwl, dywedasant mai duw oedd efe.</verse>
			<verse number="7">Ac yn agos i’r fan honno yr oedd tiroedd yn perthyn i bennaeth yr ynys, a’i enw Publius, yr hwn a’n derbyniodd, a thridiau y llettyodd ni yn garedig.</verse>
			<verse number="8">A digwyddodd fod tad Publius, wedi ei ddala gan gryd a gwaedlif, yn cadw ei wely; at yr hwn wedi i Paul fyned i mewn, a gweddïo, gan ddodi ei ddwylaw arno, yr iachaodd ef.</verse>
			<verse number="9">A hyn wedi digwydd, y lleill hefyd, y rhai yn yr ynys oedd a chanddynt heintiau, a ddaethant atto ac a iachawyd;</verse>
			<verse number="10">y rhai hefyd, â llawer o anrhegion yr anrhydeddasant ni; ac wrth fyned o honom ymaith, rhoisant yn y llong y pethau yn perthyn i’n hangenrheidiau.</verse>
			<verse number="11">Ac wedi tri mis aethom ymaith mewn llong a auafasai yn yr ynys, un o Alexandria, a’i harwydd Dioscwroi.</verse>
			<verse number="12">Ac wedi troi i mewn i Suracwsai, arhosasom yno dridiau.</verse>
			<verse number="13">Ac oddi yno, wedi myned o amgylch, y daethom i Rhegium; ac ar ol un diwrnod deheu-wynt a gyfododd, ac yr ail ddydd daethom i Puteoli;</verse>
			<verse number="14">lle y cawsom frodyr, ac y dymunwyd arnom aros gyda hwynt saith niwrnod; ac felly i Rhufain y daethom.</verse>
			<verse number="15">Ac oddi yno, y brodyr, wedi clywed am danom, a ddaethant i’n cyfarfod hyd Appii Fforum a Tres Tabernæ; a phan y’u gwelodd, Paul a ddiolchodd i Dduw ac a gymmerth galon.</verse>
			<verse number="16">A phan ddaethom i Rhufain, caniattawyd i Paul aros wrtho ei hun, ynghyda’r milwr oedd yn ei gadw ef.</verse>
			<verse number="17">A digwyddodd, ar ol tridiau, alw o hono ynghyd y rhai oedd bennaf o’r Iwddewon: ac wedi dyfod o honynt ynghyd, dywedodd wrthynt, Myfi, frodyr, heb wneuthur o honof ddim yn erbyn y bobl na defodau ein tadau, yn garcharor y’m rhoddwyd o Ierwshalem i ddwylaw y Rhufeinwyr,</verse>
			<verse number="18">y rhai, wedi fy holi, a fynnasant fy ngollwng yn rhydd, gan nad oedd dim achos angau ynof.</verse>
			<verse number="19">Ond pan wrth-ddywedai yr Iwddewon, cymhellwyd fi i appelio at Cesar, nid fel pettai genyf ddim i gyhuddo fy nghenedl o hono.</verse>
			<verse number="20">Am yr achos hwn, gan hyny, y deisyfiais arnoch weled ac ymddiddan â mi, canys o achos gobaith Israel yr wyf a’r gadwyn hon am danaf.</verse>
			<verse number="21">A hwy a ddywedasant wrtho, Nyni, na llythyrau am danat ni chawsom o Iwdea, na neb o’r brodyr wedi dyfod yma, a fynegodd nac a lefarodd ddim drwg am danat.</verse>
			<verse number="22">Ond dymunem glywed genyt ti pa beth yw dy feddwl, canys am y sect hon, hyspys yw i ni mai ymhob man y dywedir yn ei herbyn.</verse>
			<verse number="23">Ac wedi gosod o honynt ddiwrnod iddo, daethant atto i’w letty, llawer o honynt; i’r rhai yr esponiodd efe, gan dystiolaethu teyrnas Dduw, a’u perswadio ynghylch yr Iesu, allan o Gyfraith Mosheh, a’r Prophwydi, o’r bore hyd yr hwyr.</verse>
			<verse number="24">A rhai a gredasant y pethau a ddywedwyd a rhai ni chredasant.</verse>
			<verse number="25">Ac yn anghyttun â’u gilydd, yr ymadawsant, wedi dywedyd o Paul un gair, sef, Da y bu i’r Yspryd Glân lefaru, trwy Eshaiah y prophwyd,</verse>
			<verse number="26">wrth eich tadau, gan ddywedyd, “Dos at y bobl hyn a dywaid, A chlyw y clywch, ond ni ddeallwch; A chan weled y gwelwch ac ni chanfyddwch;</verse>
			<verse number="27">Canys brasawyd calon y bobl hyn, Ac â’u clustiau yn drwm y clywsant, Ac eu llygaid a gauasant, Rhag gweled o honynt â’u llygaid, Ac â’u clustiau glywed, Ac â’u calon ddeall, A dychwelyd o honynt, Ac iachau o honof hwynt.”</verse>
			<verse number="28">Bydded hysbys, gan hyny, i chwi, mai i’r cenhedloedd y danfonwyd yr iachawdwriaeth hon o eiddo Duw; a hwy a wrandawant.</verse>
			<verse number="30">Ac arhosodd ddwy flynedd gyfan yn ei dŷ ardrethol ei hun, a derbyniodd bawb a oedd yn dyfod i mewn atto,</verse>
			<verse number="31">gan bregethu teyrnas Dduw, a dysgu’r pethau am yr Arglwydd Iesu Grist, gyda phob hyder yn ddirwystr.</verse>
		</chapter>
	</book>
	<book number="45">
		<chapter number="1">
			<verse number="1">Paul gwas i Iesu Grist, apostol galwedig, wedi ei neillduo i Efengyl Dduw,</verse>
			<verse number="2">yr hon a rag-addawodd Efe trwy Ei brophwydi yn yr Ysgrythyrau sanctaidd,</verse>
			<verse number="3">am Ei Fab, yr Hwn a aned o had Dafydd yn ol y cnawd,</verse>
			<verse number="4">a hyspyswyd yn Fab Duw gyda gallu, yn ol yspryd sancteiddrwydd, trwy adgyfodiad y meirw; sef Iesu Grist ein Harglwydd,</verse>
			<verse number="5">trwy’r Hwn y derbyniasom ras ac Apostoliaeth, i ufudd-dod ffydd ym mhlith yr holl genhedloedd, er mwyn Ei enw Ef:</verse>
			<verse number="6">ym mysg y rhai yr ydych chwi hefyd, galwedig gan Iesu Grist;</verse>
			<verse number="7">at bawb sydd yn Rhufain, anwyl gan Dduw, galwedigion i fod yn saint; Gras i chwi a thangnefedd oddi wrth Dduw ein Tad, a’r Arglwydd Iesu Grist.</verse>
			<verse number="8">Yn gyntaf, diolch yr wyf i’m Duw trwy Iesu Grist oblegid yr oll o honoch, fod eich ffydd yn cael ei chyhoeddi yn yr holl fyd;</verse>
			<verse number="9">canys fy nhyst yw Duw, yr Hwn yr wyf yn Ei wasanaethu yn fy yspryd yn Efengyl Ei Fab, mor ddibaid yr wyf yn gwneuthur coffa o honoch, bob amser yn fy ngweddïau,</verse>
			<verse number="10">yn deisyf a gawn ryw fodd ryw amser bellach rwyddhynt trwy ewyllys Duw i ddyfod attoch:</verse>
			<verse number="11">canys hiraethu yr wyf am eich gweled, fel y cyfrannwyf i chwi ryw ddawn ysprydol fel y’ch cadarnhaer,</verse>
			<verse number="12">a hyny yw fel y’m cyd-gysurer ynoch, trwy ffydd ein gilydd, yr eiddoch chwi a’r eiddof finnau.</verse>
			<verse number="13">Ac nid ewyllysiaf i chwi fod heb wybod, frodyr, mai llawer gwaith yr arfaethais ddyfod attoch (ond lluddiwyd fi hyd yn hyn,) fel y byddai rhyw ffrwyth i mi ynoch chwi hefyd, fel yn y cenhedloedd eraill.</verse>
			<verse number="14">I Roegwyr a barbariaid hefyd, i ddoethion ac i’ r rhai anneallus hefyd yr wyf ddyledwr;</verse>
			<verse number="15">felly o’m rhan i y mae parodrwydd i efengylu i chwi hefyd y rhai ydych yn Rhufain,</verse>
			<verse number="16">canys nid oes arnaf gywilydd o’r Efengyl, canys gallu Duw yw, er iachawdwriaeth i bob un sydd yn credu,</verse>
			<verse number="17">i Iwddew yn gyntaf ac i Roegwr hefyd; canys cyfiawnder Duw, ynddi hi y’i datguddir o ffydd i ffydd, fel yr ysgrifenwyd, “Ond y cyfiawn trwy ffydd a fydd fyw.”</verse>
			<verse number="18">Canys datguddir digofaint Duw, o’r nef, yn erbyn pob annuwioldeb ac anghyfiawnder dynion y sy’n attal y gwirionedd mewn anghyfiawnder,</verse>
			<verse number="19">canys yr hyn a wybyddir am Dduw, eglur yw ynddynt, canys Duw a’ i heglurodd iddynt.</verse>
			<verse number="20">Canys Ei anweledig bethau Ef er’s creadigaeth y byd, yn cael eu canfod yn y pethau a wnaed, a welir yn eglur, yn gystal Ei dragywyddol allu Ef a’i Dduwdod,</verse>
			<verse number="21">fel y byddont hwy yn ddiesgus; canys, a hwy yn adnabod Duw, ni ogoneddasant Ef megis Duw na rhoddi diolch, eithr ofer yr aethant yn eu hymresymmiadau, a thywyllwyd eu calon anneallus.</verse>
			<verse number="22">Gan broffesu eu bod yn ddoethion,</verse>
			<verse number="23">yn ynfydion yr aethant, a newidiasant ogoniant yr anllygredig Dduw am gyffelybiaeth llun dyn llygredig ac ehediaid ac anifeiliaid pedwar-carnol ac ymlusgiaid.</verse>
			<verse number="24">O herwydd hyny traddododd Duw hwynt, yn nhrachwantau eu calonnau, i aflendid fel yr ammherchid eu cyrph yn eu plith eu hunain;</verse>
			<verse number="25">y rhai a newidiasant wirionedd Duw am gelwydd, ac a addolasant ac a wasanaethasant y creadur tu hwnt i’r Creawdwr, yr Hwn sydd fendigedig yn dragywydd. Amen.</verse>
			<verse number="26">O achos hyn, traddododd Duw hwynt i wyniau gwarthus, canys eu banywiaid a newidiasant yr arfer anianol i’r hon sydd yn erbyn anian;</verse>
			<verse number="27">ac yn y cyffelyb fodd y gwrrywiaid hefyd a adawsant yr arfer anianol o’r fanyw, ac a losgasant yn eu chwennychiad i’w gilydd, gwrrywiaid gyda gwrrywiaid yn gweithredu bryntni; ac y tâl am eu cyfeiliornad, yr hwn oedd rhaid, ynddynt eu hunain a dderbyniant.</verse>
			<verse number="28">Ac fel ni chymmeradwyasant fod a Duw ganddynt mewn gwybodaeth, traddododd Duw hwynt i feddwl anghymmeradwy, i wneuthur y pethau nad y’nt weddaidd,</verse>
			<verse number="29">wedi eu llenwi â phob anghyfiawnder, anfadrwydd, cybydd-dod, a drygioni; yn orlawn o gynfigen, llofruddiaeth,</verse>
			<verse number="30">cynnen, twyll a dryganiaeth; yn hustyngwyr, yn athrodwyr, yn gas ganddynt Dduw, yn saraus, yn feilchion, yn ffrostwyr, yn ddychymygwyr pethau drwg, yn anufudd i rieni,</verse>
			<verse number="31">yn anneallus, yn dorrwyr ammod, heb serch naturiol, yn annhrugarogion;</verse>
			<verse number="32">y rhai a deddf Dduw yn adnabyddus ganddynt fod y rhai sy’n gwneuthur y fath bethau yn haeddu marwolaeth, ydynt nid yn unig yn eu gwneuthur hwynt, eithr cyd-foddlonir hwynt hefyd â’r rhai a’u gwnant.</verse>
		</chapter>
		<chapter number="2">
			<verse number="1">Gan hyny, diesgus wyt, O ddyn, bob un y sy’n barnu, canys yn yr hyn y berni y llall, condemnio ti dy hun yr wyt, canys yr un pethau yr wyt ti y sy’n barnu, yn eu gwneuthur.</verse>
			<verse number="2">A gwyddom fod barn Duw yn ol gwirionedd yn erbyn y rhai sy’n gwneuthur y fath bethau.</verse>
			<verse number="3">Ac a dybi di hyn, O ddyn y sy’n barnu y rhai yn gwneuthur y fath bethau ac yn eu gwneuthur hwynt, y diengi di rhag barn Duw?</verse>
			<verse number="4">Ai golud Ei ddaioni a’i ddioddefgarwch, a’i hwyrfrydigrwydd Ef a ddirmygi, gan fod heb wybod fod daioni Duw yn dy dywys i edifeirwch,</verse>
			<verse number="5">ond yn ol dy galedrwydd a’ th galon ddiedifeiriol yr wyt yn trysori i ti dy hun ddigofaint yn nydd digofaint a datguddiad cyfiawn farn Duw,</verse>
			<verse number="6">yr hwn a dal i bob un yn ol ei weithredoedd,</verse>
			<verse number="7">sef i’r rhai sydd trwy amynedd yng ngweithred dda yn ceisio gogoniant ac anrhydedd ac anllygredigaeth, fywyd tragywyddol;</verse>
			<verse number="8">ond i’r rhai cynhenus ac yn anufudd i’r gwirionedd, ond yn ufudd i anghyfiawnder,</verse>
			<verse number="9">y bydd digofaint a llid, trallod ac ing ar bob enaid dyn sy’n gweithredu yr hyn sy ddrwg,</verse>
			<verse number="10">yr Iwddew yn gyntaf a’ r Groegwr hefyd; ond gogoniant ac anrhydedd a thangnefedd i bob un sy’n gweithredu yr hyn sy dda,</verse>
			<verse number="11">i’ r Iwddew yn gyntaf a’ r Groegwr hefyd, canys nid oes derbyn gwyneb gyda Duw.</verse>
			<verse number="12">Canys cynnifer ag a bechasant heb y Gyfraith, heb y Gyfraith y derfydd am danynt; a chynnifer ag a bechasant tan y Gyfraith, trwy’ r Gyfraith y bernir hwynt,</verse>
			<verse number="13">canys nid gwrandawyr y Gyfraith sydd gyfiawn gyda Duw, ond gwneuthurwyr y Gyfraith a gyfiawnheir.</verse>
			<verse number="14">Canys pan fo’r cenhedloedd, y rhai sydd heb y Gyfraith ganddynt, wrth naturiaeth yn gwneuthur pethau’r Gyfraith, y rhai hyn, heb y Gyfraith ganddynt,</verse>
			<verse number="15">ydynt gyfraith iddynt eu hunain; y rhai sy’n dangos gwaith y Gyfraith wedi ei ysgrifenu yn eu calonnau, eu cydwybod hwy yn cyd-dystiolaethu; a’u meddyliau, rhyngddynt a hwy eu gilydd, yn cyhuddo neu yn esgusodi, yn y dydd pan y barna Duw y pethau cuddiedig gan ddynion,</verse>
			<verse number="16">yn ol fy Efengyl, trwy Iesu Grist.</verse>
			<verse number="17">A thydi, os Iwddew y’th enwir, ac ymorphwyso o honot ar y Gyfraith,</verse>
			<verse number="18">ac yn ymffrostio yn Nuw, ac yn gwybod Ei ewyllys, ac yn darbod y pethau rhagorol, wedi dy ddysgu o’r Gyfraith;</verse>
			<verse number="19">yn coelio dy hun yn dywysog i’ r deillion, yn oleuni i’ r rhai mewn tywyllwch, yn ddiwygiwr ynfydion,</verse>
			<verse number="20">yn ddysgawdwr y rhai bach; a chenyt ffurf gwybodaeth a’r gwirionedd yn y Gyfraith;</verse>
			<verse number="21">yr hwn, gan hyny, wyt yn dysgu arall, ai ti dy hun na ddysgi di? Yr hwn wyt yn pregethu peidio â lladratta, ai lladratta yr wyt?</verse>
			<verse number="22">Yr hwn wyt yn dywedyd peidio â godinebu, ai godinebu yr wyt? Yr hwn wyt yn ffieiddio yr eulunod, ai yspeilio temlau yr wyt?</verse>
			<verse number="23">Yr hwn, yn y Gyfraith yr ymffrosti, ai trwy droseddiad y Gyfraith y mae Duw yn cael Ei ddianrhydeddu genyt?</verse>
			<verse number="24">canys enw Duw, o’ch plegid chwi y’i ceblir ym mhlith y cenhedloedd, fel y mae yn ysgrifenedig.</verse>
			<verse number="25">Canys amdorriad yn wir sy’n llesau, os y Gyfraith a wnei; ond os troseddwr y Gyfraith wyt, dy amdorriad a aeth yn ddiamdorriad.</verse>
			<verse number="26">Os y diamdorriad, gan hyny, a geidw ddeddfau’r Gyfraith, oni fydd i’w ddiamdorriad ef ei gyfrif yn amdorriad,</verse>
			<verse number="27">a barnu o’r diamdorriad y sydd o naturiaeth, pan y Gyfraith a gyflawno efe, di yr hwn, ynghyda’r llythyren ac amdorriaeth, wyt yn droseddwr y Gyfraith?</verse>
			<verse number="28">Canys nid yr hwn sydd yn yr amlwg sydd Iwddew, na’r hwn sydd yn yr amlwg yn y cnawd sydd amdorriad;</verse>
			<verse number="29">eithr yr hwn sydd yn y dirgel sydd Iwddew, ac amdorriad yw amdorriad y galon yn yr yspryd, nid yn y llythyren; clod yr hwn, nid o ddynion y mae, ond o Dduw.</verse>
		</chapter>
		<chapter number="3">
			<verse number="1">Pa beth, gan hyny, yw rhagoriaeth yr Iwddew? Neu pa beth yw budd yr amdorriad?</verse>
			<verse number="2">Llawer ym mhob modd. Yn gyntaf, oblegid yr ymddiriedwyd oraclau Duw iddynt: canys pa beth os di-ffydd oedd rhai? A fydd eu hanghrediniaeth yn gwneuthur ffyddlondeb Duw yn ddirym?</verse>
			<verse number="3">Na atto Duw; ond bydded Duw yn eirwir, a phob dyn yn gelwyddwr,</verse>
			<verse number="4">fel yr ysgrifenwyd, “Fel y’th gyfiawnhaer yn Dy eiriau, Ac y gorfyddech pan y’th fernir.”</verse>
			<verse number="5">Ond os ein hanghyfiawnder a ganmol gyfiawnder Duw, pa beth a ddywedwn? Ai anghyfiawn yw Duw, yr Hwn sydd yn dwyn arnom ddigofaint? (Yn ol dyn yr wyf yn dywedyd;)</verse>
			<verse number="6">Na atto Duw; canys yna, pa fodd y barna Duw y byd?</verse>
			<verse number="7">Ond os gwirionedd Duw, trwy fy nghelwydd i, a fu helaethach i’w ogoniant Ef, paham yr wyf finnau hefyd mwyach yn cael fy marnu fel pechadur,</verse>
			<verse number="8">ac na (fel y’n ceblir, ac y dywaid rhai ein bod yn dywedyd,) wnawn y pethau drwg fel y delo y pethau da, y rhai y mae eu condemniad yn gyfiawn.</verse>
			<verse number="9">Pa beth, gan hyny? A ydym ni yn fwy rhagorol? Ddim o gwbl; canys cyhuddasom o’r blaen yr Iwddewon a’r Groegwyr hefyd o fod,</verse>
			<verse number="10">bawb o honynt, tan bechod; fel yr ysgrifenwyd, “Nid oes neb cyfiawn, nid hyd yn oed un;</verse>
			<verse number="11">Nid oes neb y sy’n deall; Nid oes neb y sy’n ceisio Duw.</verse>
			<verse number="12">Yr oll a wyrasant, ynghyd yr aethant yn anfuddiol, Nid oes neb yn gwneuthur daioni; nid oes hyd yn oed un.</verse>
			<verse number="13">Bedd agored yw eu gwddf; A’u tafodau y gwnaethant ddichell, Gwenwyn aspiaid sydd dan eu gwefusau.</verse>
			<verse number="14">Y rhai y mae eu genau yn llawn melldith a chwerwedd.</verse>
			<verse number="15">Buan yw eu traed i dywallt gwaed;</verse>
			<verse number="16">Distryw ac adfyd sydd yn eu ffyrdd;</verse>
			<verse number="17">A ffordd tangnefedd nid adwaenant.</verse>
			<verse number="18">Nid oes ofn Duw ger bron eu llygaid,”</verse>
			<verse number="19">Ond gwyddom am gynnifer bethau ag y mae’r Gyfraith yn eu dywedyd, mai wrth y rhai tan y Gyfraith y’u dywaid, fel y bo pob genau wedi ei gau, ac yr elo yr holl fyd dan farn Duw;</verse>
			<verse number="20">canys trwy weithredoedd y Gyfraith ni chyfiawnheir un cnawd ger Ei fron Ef, canys trwy’ r Gyfraith y mae adnabod pechod.</verse>
			<verse number="21">Ond yn awr, yn wahan oddiwrth y Gyfraith, y mae cyfiawnder Duw wedi ei amlygu a thystiolaeth iddo gan y Gyfraith a’r Prophwydi;</verse>
			<verse number="22">sef, cyfiawnder Duw trwy ffydd yn Iesu Grist, i bawb y sy’n credu;</verse>
			<verse number="23">canys nid oes gwahaniaeth, canys pawb a bechasant,</verse>
			<verse number="24">ac ydynt ar ol am ogoniant Duw, yn cael eu cyfiawnhau yn rhad gan Ei ras Ef trwy’r prynedigaeth sydd yn Nghrist Iesu,</verse>
			<verse number="25">yr Hwn a osododd Duw yn iawn trwy ffydd, trwy Ei waed Ef, i ddangos Ei gyfiawnder Ef, o achos maddeuant y pechodau a wnaethid o’r blaen, yn nioddefgarwch Duw;</verse>
			<verse number="26">i ddangos, meddaf, Ei gyfiawnder Ef y pryd hwn, fel y bo Efe yn gyfiawn ac yn cyfiawnhau yr hwn sydd a chanddo ffydd yn yr Iesu.</verse>
			<verse number="27">Pa le, gan hyny, y mae’r ymffrost? Cauwyd allan. Trwy ba gyfraith? Ai cyfraith gweithredoedd? Nage; eithr trwy gyfraith ffydd. Cyfrifwn,</verse>
			<verse number="28">gan hyny, y cyfiawnheir dyn trwy ffydd, yn wahan oddiwrth weithredoedd y Gyfraith.</verse>
			<verse number="29">Ai i’r Iwddewon yn unig y mae Efe yn Dduw? Nage; ond i’r cenhedloedd hefyd;</verse>
			<verse number="30">ïe, i’r cenhedloedd hefyd, gan mai un yw Duw, yr Hwn a gyfiawnha yr amdorriad trwy ffydd, ac y diamdorriad trwy ffydd.</verse>
			<verse number="31">Ai dirymu’r Gyfraith yr ydym trwy ffydd? Na atto Duw; eithr sefydlu’r Gyfraith yr ydym.</verse>
		</chapter>
		<chapter number="4">
			<verse number="1">Pa beth, gan hyny, a ddywedwn y cafodd Abraham ein cyn-dad yn ol y cnawd?</verse>
			<verse number="2">Canys, os Abraham trwy weithredoedd a gyfiawnhawyd, y mae ganddo fatter ymffrost,</verse>
			<verse number="3">eithr nid tua Duw, canys pa beth y mae’r Ysgrythyr yn ei ddweud? “Credodd Abraham i Dduw, a chyfrifwyd iddo yn gyfiawnder.”</verse>
			<verse number="4">Ac i’r hwn sy’n gweithio, y gwobr ni chyfrifir o ras, eithr o ddyled;</verse>
			<verse number="5">ond i’r hwn nad yw yn gweithio, ond yn credu yn yr Hwn sy’n cyfiawnhau yr annuwiol,</verse>
			<verse number="6">cyfrifir ei ffydd ef yn gyfiawnder: fel y mae Dafydd hefyd yn adrodd dedwyddwch y dyn i’r hwn y mae Duw yn cyfrif cyfiawnder yn wahan oddiwrth weithredoedd,</verse>
			<verse number="7">“Dedwydd y rhai y maddeuwyd eu hanghyfreithderau, Ac y gorchuddiwyd eu pechodau;</verse>
			<verse number="8">Dedwydd y gŵr i’r hwn ni chyfrif Iehofah bechod.”</verse>
			<verse number="9">Y dedwyddwch hwn, gan hyny, ai ar yr amdorriad y mae, neu ar y di-amdorriad hefyd? Canys dywedwn,</verse>
			<verse number="10">Cyfrifwyd ei ffydd i Abraham yn gyfiawnder. Pa fodd, gan hyny, y cyfrifwyd hi? Ai pan yn yr amdorriad yr ydoedd, neu yn y di-amdorriad? Nid yn yr amdorriad, eithr yn y di-amdorriad.</verse>
			<verse number="11">Ac arwydd yr amdorriad a gafodd efe, yn sel cyfiawnder ei ffydd, yr hon oedd yn y di-amdorriad, fel y byddai efe yn dad pawb a gredent, er mewn di-amdorriad,</verse>
			<verse number="12">fel y cyfrifer cyfiawnder iddynt; ac yn dad yr amdorriad, i’r rhai sydd nid yn unig o’ r amdorriad, eithr sydd hefyd yn rhodio yn olion ffydd ein tad Abraham tra yn y di-amdorriad,</verse>
			<verse number="13">Canys nid trwy’r Gyfraith yr oedd yr addewid i Abraham, neu i’w had, y byddai yn etifedd y byd, eithr trwy gyfiawnder ffydd.</verse>
			<verse number="14">Canys os y rhai sydd o’r Gyfraith ydynt etifeddion, gwaghawyd ffydd, a dirymwyd yr addewid:</verse>
			<verse number="15">canys y Gyfraith, digofaint a weithia hi; ond lle nad oes Cyfraith nid oes trosedd.</verse>
			<verse number="16">O herwydd hyn o ffydd y mae, fel yn ol gras y byddo, fel y byddo’r addewid yn ddiymmod i’r holl had, nid i’r hwn sydd yn unig o’r Gyfraith, eithr hefyd i’r hwn sydd o ffydd Abraham,</verse>
			<verse number="17">yr hwn yw ein tad ni oll (fel yr ysgrifenwyd, “Tad llawer o genhedloedd y’th wnaethum,”) ger bron yr Hwn y credodd efe Iddo, sef Duw y sy’n bywhau y meirw, ac yn galw y pethau nad ydynt fel pe baent;</verse>
			<verse number="18">yr hwn yn erbyn gobaith, dan obaith a gredodd, fel yr elai efe yn dad llawer o genhedloedd, yn ol yr hyn a ddywedasid, “Felly y bydd dy had.”</verse>
			<verse number="19">Ac heb fod yn wan mewn ffydd, ystyriodd ei gorph ei hun yn awr megis wedi ei farwhau (ac efe ynghylch can mlwydd oed) a marweidd-dra bru Sarah;</verse>
			<verse number="20">ond tuag at addewid Duw nid ammheuodd trwy anghrediniaeth, eithr nerthwyd ef trwy ffydd, gan roddi gogoniant i Dduw,</verse>
			<verse number="21">ac yn gwbl sicr ganddo, mai yr hyn a addawsai Efe, Ei fod hefyd yn abl i’w wneuthur ef:</verse>
			<verse number="22">ac am hyny y cyfrifwyd iddo yn gyfiawnder.</verse>
			<verse number="23">Ac nid ysgrifenwyd er ei fwyn ef yn unig, “Y cyfrifwyd iddo,”</verse>
			<verse number="24">eithr er ein mwyn ninnau hefyd, i’r rhai y cyfrifir, y rhai ydym yn credu yn yr Hwn a gyfododd Iesu ein Harglwydd o feirw,</verse>
			<verse number="25">yr hwn a draddodwyd o achos ein camweddau, ac a gyfodwyd er mwyn ein cyfiawnhad.</verse>
		</chapter>
		<chapter number="5">
			<verse number="1">Wedi ein cyfiawnhau, gan hyny, trwy ffydd, bydded heddwch genym gyda Duw, trwy ein Harglwydd Iesu Grist,</verse>
			<verse number="2">trwy’r Hwn y cawsom hefyd ein dyfodfa, trwy ffydd, i’r gras hwn, yn yr hwn yr ydym yn sefyll, a bydded i ni orfoleddu yn ngobaith gogoniant Duw;</verse>
			<verse number="3">ac nid hyny yn unig, eithr bydded i ni orfoleddu yn ein gorthrymderau hefyd, gan wybod fod gorthrymder yn gweithredu dioddefgarwch;</verse>
			<verse number="4">a dioddefgarwch, brofiad; a phrofiad, obaith;</verse>
			<verse number="5">a gobaith ni chywilyddia, gan fod cariad Duw wedi ei dywallt allan yn ein calonnau trwy’r Yspryd Glân yr Hwn a roddwyd i ni.</verse>
			<verse number="6">Canys Crist, a ni etto yn weiniaid, mewn pryd, tros annuwiolion y bu farw;</verse>
			<verse number="7">canys braidd tros un cyfiawn y bydd neb farw, canys tros y dyn da, hwyrach hyd yn oed y beiddiai un farw.</verse>
			<verse number="8">A chanmol Ei gariad Ei hun tuag attom y mae Duw, gan mai tra etto pechaduriaid oeddym trosom y bu Crist farw.</verse>
			<verse number="9">Llawer mwy, gan hyny, wedi ein cyfiawnhau yn awr trwy Ei waed Ef, y byddwn gadwedig, trwyddo Ef, oddiwrth y digofaint.</verse>
			<verse number="10">Canys os pan yn elynion y’n cymmodwyd â Duw trwy farwolaeth Ei Fab, llawer mwy, wedi ein cymmodi, y byddwn gadwedig trwy Ei fywyd Ef;</verse>
			<verse number="11">ac nid hyny yn unig, eithr gorfoleddu hefyd yr ydym yn Nuw trwy ein Harglwydd Iesu Grist, trwy yr Hwn yn awr y cawsom y cymmod.</verse>
			<verse number="12">Am hyny, fel trwy un dyn y bu i bechod ddyfod i mewn i’r byd; a thrwy bechod, farwolaeth; ac felly ar bob dyn yr aeth marwolaeth,</verse>
			<verse number="13">o herwydd i bawb bechu, canys hyd y Gyfraith yr oedd pechod yn y byd, a phechod ni chyfrifir pan nad oes cyfraith;</verse>
			<verse number="14">eithr teyrnasodd marwolaeth o Adam hyd Mosheh, hyd yn oed tros y rhai na phechasant yn ol cyffelybiaeth trosedd Adam, yr hwn sydd gynllun yr Hwn oedd ar ddyfod.</verse>
			<verse number="15">Eithr nid fel y camwedd, felly y dawn hefyd; canys os trwy gamwedd yr un y bu llawer feirw, llawer mwy y bu gras Duw a’r rhodd trwy ras yr un Dyn Iesu Grist mewn gorlawnder i laweroedd.</verse>
			<verse number="16">Ac nid fel trwy un a bechodd y mae’r rhodd, canys y farn oedd o un i gondemniad, ond y dawn o lawer o gamweddau i gyfiawnhad.</verse>
			<verse number="17">Canys os trwy gamwedd yr un y bu i farwolaeth deyrnasu trwy yr un, llawer mwy y rhai sy’n derbyn y gorlawnder o ras ac o rodd cyfiawnder, a deyrnasant mewn bywyd trwy yr Un, Iesu Grist.</verse>
			<verse number="18">Gan hyny, ynte, fel trwy un camwedd y bu ar bob dyn i gondemniad, felly hefyd trwy un gwaith cyfiawn y bu ar bob dyn i gyfiawnhad bywyd;</verse>
			<verse number="19">canys fel trwy anufudd-dod yr un dyn pechaduriaid y gwnaethpwyd y llawer, felly hefyd trwy ufudd-dod yr Un,</verse>
			<verse number="20">cyfiawnion y gwneir y llawer. A’r Gyfraith hefyd a ddaeth i mewn fel yr amlhai y camwedd; ond lle yr amlhaodd pechod, rhagor mewn gorlawnder yr oedd gras;</verse>
			<verse number="21">er mwyn fel y teyrnasodd pechod ym marwolaeth, felly hefyd y byddai i ras deyrnasu, trwy gyfiawnder, i fywyd tragywyddol trwy Iesu Grist ein Harglwydd.</verse>
		</chapter>
		<chapter number="6">
			<verse number="1">Pa beth, gan hyny, a ddywedwn? Ai, Arhoswn mewn pechod fel y bo i ras amlhau?</verse>
			<verse number="2">Na atto Duw. Ni, y rhai a fuom feirw i bechod, pa fodd y byddwn fyw etto ynddo?</verse>
			<verse number="3">Ai heb wybod yr ydych mai cynnifer o honom ag a fedyddiwyd i Grist Iesu, i’w farwolaeth Ef y’n bedyddiwyd?</verse>
			<verse number="4">Cyd-gladdwyd ni, gan hyny, gydag Ef trwy farwolaeth, er mwyn fel y cyfodwyd Crist o feirw trwy ogoniant y Tad, felly y byddai i ninnau hefyd rodio yn newydd-deb buchedd;</verse>
			<verse number="5">canys os ein cyd-uno ag Ef a fu i ni trwy gyffelybiaeth Ei farwolaeth Ef, trwy gyffelybiaeth Ei adgyfodiad hefyd y byddwn felly;</verse>
			<verse number="6">gan wybod hyn y bu i’n hen ddyn ni ei groes-hoelio gydag Ef, fel y dirymmid y corph pechadurus er mwyn na wasanaethom bechod mwyach,</verse>
			<verse number="7">canys yr hwn a fu farw a ollyngwyd yn rhydd oddiwrth bechod.</verse>
			<verse number="8">Ac os buom feirw gyda Christ, credwn y byddwn fyw hefyd gydag Ef,</verse>
			<verse number="9">gan wybod nad yw Crist, ar ol Ei gyfodi o feirw, yn marw mwyach, marwolaeth nid arglwyddiaetha arno mwyach:</verse>
			<verse number="10">canys yn yr hyn y bu Efe farw, i bechod y bu farw unwaith am oll; ond yn yr hyn y bu Efe fyw,</verse>
			<verse number="11">byw y mae i Dduw; felly chwithau hefyd, cyfrifwch eich hunain yn feirw i bechod, ond yn fyw i Dduw yng Nghrist Iesu.</verse>
			<verse number="12">Na theyrnased pechod, gan hyny, yn eich corph marwol fel yr ufuddhaoch i’w chwantau ef;</verse>
			<verse number="13">ac na roddwch eich aelodau, yn arfau anghyfiawnder, i bechod; eithr rhoddwch eich hunain i Dduw, fel rhai o feirw yn fyw, a’ch aelodau,</verse>
			<verse number="14">yn arfau cyfiawnder i Dduw: canys pechod, arnoch chwi nid arglwyddiaetha, canys nid ydych tan y Gyfraith, eithr tan ras.</verse>
			<verse number="15">Pa beth, gan hyny? Ai pechu a wnawn, o herwydd nad ydym tan y Gyfraith, eithr tan ras?</verse>
			<verse number="16">Na atto Duw. Oni wyddoch mai i’r hwn y rhoddwch eich hunain yn weision er ufudd-dod, gweision ydych i’r hwn yr ydych yn ufuddhau iddo, pa un bynnag ai gweision pechod i farwolaeth; neu weision ufudd-dod, i gyfiawnder?</verse>
			<verse number="17">Ond diolch i Dduw, y buoch weision pechod, ond ufuddhasoch o’r galon i’r ffurf o ddysgad a draddodwyd i chwi;</verse>
			<verse number="18">ac wedi eich rhyddhau oddiwrth bechod y’ch gwnaethpwyd yn weision i gyfiawnder.</verse>
			<verse number="19">Yn ol dull dynion yr wyf yn dywedyd o herwydd gwendid eich cnawd; canys fel y rhoddasoch eich aelodau yn weision i aflendid ac i anghyfraith er anghyfraith, felly yn awr rhoddwch eich aelodau yn weision i gyfiawnder er sancteiddiad.</verse>
			<verse number="20">Canys pan oeddych weision pechod, rhyddion oeddych tuag at gyfiawnder.</verse>
			<verse number="21">Pa ffrwyth, gan hyny, oedd i chwi y pryd hwnw yn y pethau y mae arnoch yn awr gywilydd o’u plegid, canys eu diwedd hwy yw marwolaeth?</verse>
			<verse number="22">Ond yn awr, wedi eich rhyddhau oddiwrth bechod, a’ch gwneuthur yn weision i Dduw, y mae genych eich ffrwyth i sancteiddiad,</verse>
			<verse number="23">a’r diwedd yn fywyd tragywyddol; canys cyflog pechod yw marwolaeth, ond dawn Duw yw bywyd tragywyddol yn Iesu Grist ein Harglwydd ni.</verse>
		</chapter>
		<chapter number="7">
			<verse number="1">Ai heb wybod yr ydych, frodyr, (canys wrth rai yn gwybod y Gyfraith yr wyf yn dywedyd,) fod y Gyfraith yn arglwyddiaethu ar ddyn am gymmaint o amser ag y mae efe yn fyw?</verse>
			<verse number="2">Canys y wraig ag iddi ŵr, i’r gŵr, tra yn fyw, y rhwymwyd hi gan y Gyfraith; ond os bydd marw y gŵr, rhyddhawyd hi oddiwrth gyfraith y gŵr.</verse>
			<verse number="3">Gan hyny, ynte, tra byw yw’r gŵr, godineb-wraig y gelwir hi os aiff yn eiddo gŵr arall; ond os marw fydd y gŵr, rhydd yw oddiwrth y gyfraith fel na bo yn odineb-wraig wedi myned yn eiddo gŵr arall.</verse>
			<verse number="4">Gan hyny, fy mrodyr, chwithau hefyd a’ch gwnaethpwyd yn feirw i’r Gyfraith trwy gorph Crist, fel yr eloch yn eiddo un arall, yr Hwn a gyfodwyd o feirw, fel y dygom ffrwyth i Dduw.</verse>
			<verse number="5">Canys pan oeddym yn y cnawd, y gwyniau pechadurus, y rhai sydd trwy’r Gyfraith, a weithient yn ein haelodau i ddwyn ffrwyth i farwolaeth;</verse>
			<verse number="6">ond yn awr y’n rhyddhawyd oddiwrth y Gyfraith, wedi ein meirw i’r peth y’n hattelid ynddo, fel mai gwasanaethu yr ydym yn newydd-deb buchedd, ac nid yn hendra y llythyren.</verse>
			<verse number="7">Pa beth, gan hyny, a ddywedwn? Ai, Y Gyfraith sydd bechod? Na atto Duw; eithr pechod nid adnabum, oddi eithr trwy’ r Gyfraith; canys trachwant nid adnabuaswn</verse>
			<verse number="8">oddieithr i’r Gyfraith ddywedyd, “Ni thrachwanti;” ond wedi cymmeryd achlysur, pechod a weithiodd ynof, trwy’r Gyfraith,</verse>
			<verse number="9">bob trachwant; canys yn wahan oddiwrth y Gyfraith, y mae pechod yn farw. Ac myfi a fu’m fyw unwaith yn wahan oddiwrth y Gyfraith; ond wedi dyfod y gorchymyn, pechod a adfywiodd, ac myfi a fu’m farw;</verse>
			<verse number="10">a chafwyd y gorchymyn genyf, yr hwn oedd i fywyd, i farwolaeth;</verse>
			<verse number="11">canys pechod, wedi cymmeryd achlysur trwy’r gorchymyn, a’m twyllodd; a thrwyddo ef y’m lladdodd.</verse>
			<verse number="12">Felly y Gyfraith, sanctaidd yw; a’r gorchymyn yn sanctaidd ac yn gyfiawn ac yn dda.</verse>
			<verse number="13">Ai’r hyn sydd dda, gan hyny, a aeth yn farwolaeth i mi? Na atto Duw: eithr pechod, fel yr ymddangosai yn bechod, gan weithio, trwy’r hyn sydd dda, farwolaeth i mi —, fel yr elai pechod yn bechadurus dros fesur trwy’r gorchymyn.</verse>
			<verse number="14">Canys gwyddom fod y Gyfraith yn ysprydol; ond myfi, cnawdol wyf, wedi fy ngwerthu dan bechod;</verse>
			<verse number="15">canys yr hyn yr wyf yn ei weithredu, nis gwn ef, canys nid yr hyn yr wyf yn ei ewyllysio, yr wyf yn ei wneud; eithr yr hyn sydd gas genyf, hwnw yr wyf yn ei wneuthur.</verse>
			<verse number="16">Ac os yr hyn nad wyf yn ei ewyllysio yr wyf yn ei wneuthur, cydsynio â’r Gyfraith yr wyf mai da yw.</verse>
			<verse number="17">Ac yn awr, nid myfi sydd mwyach yn ei weithredu ef, eithr y pechod y sy’n trigo ynof;</verse>
			<verse number="18">canys gwn nad oes yn trigo ynof, hyny yw yn fy nghnawd, ddim da; canys yr ewyllysio sydd bresennol gyda mi, ond gweithredu y da nid yw;</verse>
			<verse number="19">canys nid yr hyn yr wyf yn ei ewyllysio, y da, yr wyf yn ei wneuthur, eithr yr hyn nad wyf yn ei ewyllysio, y drwg, hwnw yr wyf yn ei wneud;</verse>
			<verse number="20">ac os yr hyn nad wyf yn ei ewyllysio, hwnw yr wyf yn ei wneuthur, nid myfi mwyach sydd yn ei weithredu ef, eithr y pechod y sy’n trigo ynof.</verse>
			<verse number="21">Cenfyddaf, gan hyny, y gyfraith i mi sy’n ewyllysio gwneuthur yr hyn sy dda, mai i mi yr hyn sy ddrwg sydd bresennol;</verse>
			<verse number="22">canys ymhyfrydu yr wyf ynghyfraith Dduw yn ol y dyn oddimewn,</verse>
			<verse number="23">ond gwelaf gyfraith arall yn fy aelodau, yn rhyfela yn erbyn cyfraith fy meddwl, ac yn fy nghaethiwo i gyfraith pechod, yr hon sydd yn fy aelodau.</verse>
			<verse number="24">Y truan o ddyn myfi! O na’m rhyddheid o’r corph marwol hwn!</verse>
			<verse number="25">Diolch yr wyf i Dduw, trwy Iesu Grist ein Harglwydd. Gan hyny, ynte, myfi fy hun â’m meddwl wyf yn gwasanaethu cyfraith Dduw; ond â’m cnawd, gyfraith pechod.</verse>
		</chapter>
		<chapter number="8">
			<verse number="1">Nid oes, gan hyny, yn awr ddim condemniad i’r rhai yng Nghrist Iesu,</verse>
			<verse number="2">canys cyfraith Yspryd y bywyd yng Nghrist Iesu a’m rhyddhaodd oddiwrth gyfraith pechod a marwolaeth;</verse>
			<verse number="3">canys yr hyn oedd ammhosibl i’r Gyfraith, gan ei bod yn wan trwy’r cnawd, Duw gan ddanfon Ei Fab Ei hun ynghyffelybiaeth cnawd pechadurus, ac am bechod,</verse>
			<verse number="4">a gondemniodd bechod yn y cnawd, fel y byddai i ddeddf y Gyfraith ei chyflawni ynom ni, y rhai, nid yn ol y cnawd yr ym yn rhodio, ond yn ol yr Yspryd.</verse>
			<verse number="5">Canys y rhai sydd yn ol y cnawd, pethau’r cnawd a syniant; ond y rhai yn ol yr Yspryd, bethau’r Yspryd.</verse>
			<verse number="6">Canys syniad y cnawd, marwolaeth yw; ond syniad yr Yspryd, bywyd a thangnefedd yw;</verse>
			<verse number="7">canys syniad y cnawd, gelyniaeth yn erbyn Duw yw, canys i gyfraith Dduw nid yw’n ymddarostwng, canys ni all er dim;</verse>
			<verse number="8">a’r rhai sydd yn y cnawd, rhyngu bodd Duw ni allant.</verse>
			<verse number="9">Ond chwychwi nid ydych yn y cnawd eithr yn yr Yspryd, os yw Yspryd Duw yn wir yn trigo ynoch. Ond os yw neb heb Yspryd Crist ganddo, hwnw nid yw yn eiddo Ef.</verse>
			<verse number="10">Ond os yw Crist ynoch, y corph sydd farw o herwydd pechod, ond yr yspryd yn fywyd o herwydd cyfiawnder.</verse>
			<verse number="11">Ac os Yspryd yr Hwn a gyfododd Iesu o feirw sy’n trigo ynoch, yr Hwn a gyfododd Crist Iesu o feirw a fywha hefyd eich cyrph marwol trwy Ei Yspryd Ef, yr Hwn sy’n trigo ynoch.</verse>
			<verse number="12">Gan hyny, ynte, frodyr, dyledwyr ydym, nid i’r cnawd,</verse>
			<verse number="13">fel yn ol y cnawd y bo i ni fyw, canys os yn ol y cnawd yr ydych yn byw, ar fedr marw yr ydych; ond os trwy’r Yspryd y marwhewch weithredoedd y corph, byw fyddwch,</verse>
			<verse number="14">canys y sawl sydd ag Yspryd Duw yn eu harwain, y rhai hyn yw meibion Duw;</verse>
			<verse number="15">canys ni dderbyniasoch yspryd caethiwed drachefn er ofn, eithr derbyniasoch Yspryd mabwysiad, trwy’r Hwn y llefwn, Abba Dad.</verse>
			<verse number="16">Y mae’r Yspryd Ei hun yn cyd-dystiolaethu â’n hyspryd ni mai plant Duw ydym;</verse>
			<verse number="17">ac os plant, etifeddion hefyd; etifeddion yn wir i Dduw, ond cyd-etifeddion â Christ, os yn wir cyd-ddioddef gydag Ef yr ydym, fel y’n cyd-ogonedder hefyd.</verse>
			<verse number="18">Canys cyfrif yr wyf nad o ddim gwerth yw dioddefiadau yr amser presennol mewn cymhariaeth â’r gogoniant ar fedr ei ddatguddio tuag attom.</verse>
			<verse number="19">Canys awydd-fryd y greedigaeth, am ddatguddiad meibion Duw y mae’n disgwyl;</verse>
			<verse number="20">canys i oferedd y bu i’r greedigaeth ei darostwng, nid o’i bodd, eithr oblegid yr Hwn a’i darostyngodd,</verse>
			<verse number="21">mewn gobaith y bydd i’r greedigaeth ei hun ei rhyddhau o gaethiwed llygredigaeth i ryddid ogoneddus meibion Duw;</verse>
			<verse number="22">canys gwyddom fod yr holl greedigaeth yn cydocheneidio,</verse>
			<verse number="23">ac ynghyd mewn gwewyr hyd yn awr. Ac nid hyny yn unig, eithr hefyd a chenym flaen-ffrwyth yr Yspryd, nyni ein hunain hefyd ynom ein hunain a ocheneidiwn, gan ddisgwyl am y mabwysiad, sef prynedigaeth ein corph; canys trwy obaith y’n hachubwyd.</verse>
			<verse number="24">Ond gobaith a welir nid yw obaith, canys yr hyn a wel neb, pwy sydd yn ei obeithio ef?</verse>
			<verse number="25">Ond os yr hyn na welwn, yr ydym yn ei obeithio, trwy amynedd yr ym yn disgwyl am dano.</verse>
			<verse number="26">A’r un ffunud y mae’r Yspryd hefyd yn cynnorthwyo ein gwendid, canys pa beth a weddïem fel y dylem, nis gwyddom; eithr yr Yspryd Ei hun sy’n erfyn trosom ag ocheneidiau anrhaethadwy;</verse>
			<verse number="27">a’r Hwn sy’n chwilio’r calonnau a ŵyr pa beth yw syniad yr Yspryd, gan mai yn ol Duw yr erfyn Efe dros y seintiau.</verse>
			<verse number="28">A gwyddom mai i’r rhai sy’n caru Duw y mae pob peth yn cydweithio er daioni, y rhai sydd wedi eu galw yn ol Ei arfaeth;</verse>
			<verse number="29">canys y rhai a rag-adnabu Efe, a rag-ordeiniodd Efe hefyd i fod yn un ffurf a delw Ei Fab, fel y byddai Efe yn gyntafanedig ym mhlith llawer o frodyr;</verse>
			<verse number="30">ac y rhai a rag-ordeiniodd Efe, y rhai hyny a alwodd Efe hefyd; ac y rhai a alwodd Efe, y rhai hyny a gyfiawnhaodd Efe hefyd; ac y rhai a gyfiawnhaodd Efe, y rhai hyny a ogoneddodd Efe hefyd.</verse>
			<verse number="31">Pa beth, gan hyny, a ddywedwn wrth y pethau hyn?</verse>
			<verse number="32">Ai, Os Duw sydd trosom, pwy sydd yn ein herbyn? Ië, yr Hwn nad arbedodd Ei Fab Ei hun, eithr trosom ni oll y traddododd Ef, pa wedd hefyd, ynghydag Ef, na ddyry bob peth i ni?</verse>
			<verse number="33">Pwy a rydd ddim yn erbyn y rhai a etholwyd gan Dduw? Duw yw’r Hwn sy’n cyfiawnhau.</verse>
			<verse number="34">Pwy yw’r hwn sy’n condemnio? Crist Iesu, yr Hwn a fu farw, ïe, yn hytrach yr Hwn a gyfodwyd o feirw, yr Hwn sydd ar ddeheulaw Duw, yr Hwn sydd hefyd yn erfyn trosom.</verse>
			<verse number="35">Pwy a’n gwahana ni oddiwrth gariad Crist? Ai gorthrymder? Ai ing? Ai ymlid? Ai newyn? Ai noethni?</verse>
			<verse number="36">Ai enbydrwydd? Ai cleddyf? Fel yr ysgrifenwyd, “O’th achos Di y’n lleddir ar hyd y dydd, Y’n cyfrifir fel defaid y lladdfa.”</verse>
			<verse number="37">Eithr yn y pethau hyn oll y tra-gorchfygwn trwy yr Hwn a’n carodd ni,</verse>
			<verse number="38">canys perswadiwyd fi na fydd na marwolaeth, na bywyd, nac angel, na thywysogaethau, na phethau presennol,</verse>
			<verse number="39">na phethau i ddyfod, na galluoedd, nac uchder, na dyfnder, nac un creadur arall, yn abl i’n gwahanu ni oddiwrth gariad Duw, yr hwn sydd yng Nghrist Iesu ein Harglwydd.</verse>
		</chapter>
		<chapter number="9">
			<verse number="1">Y gwirionedd yr wyf yn ei ddywedyd yng Nghrist, nid celwyddu yr wyf, fy nghydwybod yn cyd-dystiolaethu â mi yn yr Yspryd Glân,</verse>
			<verse number="2">mai tristyd mawr sydd genyf, a gofid dibaid yn fy nghalon,</verse>
			<verse number="3">canys dymunwn fod fy hun yn anathema oddiwrth Grist tros fy mrodyr, fy nghyd-genedl yn ol y cnawd, y rhai ydynt Israeliaid;</verse>
			<verse number="4">eiddo y rhai yw’r mabwysiad a’r gogoniant, a’r cyfammodau a rhoddiad y Gyfraith,</verse>
			<verse number="5">a’r gwasanaeth a’r addewidion; eiddo y rhai yw ’r tadau, ac o’r rhai y mae Crist yn ol y cnawd, yr Hwn sydd uwchlaw pob peth, Duw bendigedig yn oes oesoedd. Amen.</verse>
			<verse number="6">Ond nid oes bosibl y syrth gair Duw,</verse>
			<verse number="7">canys nid pawb y sydd o Israel ydynt Israel, ac nid ydynt, oblegid eu bod yn had Abraham, oll yn blant, eithr “Yn Itsaac y gelwir i ti had,”</verse>
			<verse number="8">hyny yw, nid plant y cnawd, y rhai hyny sy blant i Dduw, eithr plant yr addewid a gyfrifir yn had.</verse>
			<verse number="9">Canys gair o addewid yw’ r gair hwn,</verse>
			<verse number="10">“Ar yr amser hwn y deuaf, a bydd i Sara fab.” Ac nid hyny yn unig, eithr Rebeca hefyd wedi iddi feichiogi o un, sef Itsaac ein tad;</verse>
			<verse number="11">(canys a hwy heb etto eu geni, nac wedi gwneuthur dim da neu ddrwg, fel y byddai i arfaeth Duw yn ol etholedigaeth sefyll, nid o weithredoedd eithr o’r Hwn sy’n galw,)</verse>
			<verse number="12">dywedwyd wrthi, “Yr hynaf a wasanaetha’r ieuengaf:”</verse>
			<verse number="13">fel yr ysgrifenwyd, “Iacob a gerais, ond Esau a gaseais.”</verse>
			<verse number="14">Pa beth, gan hyny, a ddywedwn? Ai, A oes anghyfiawnder gyda Duw?</verse>
			<verse number="15">Na atto Duw; canys wrth Mosheh y dywaid Efe, “Trugarhaf wrth yr hwn y trugarhaf, a thosturiaf wrth yr hwn y tosturiaf.”</verse>
			<verse number="16">Gan hyny, ynte, nid yw o’r hwn sy’n ewyllysio, nac o’r hwn sy’n rhedeg, eithr o’r Hwn sy’n trugarhau, sef Duw.</verse>
			<verse number="17">Canys dywaid yr Ysgrythyr wrth Pharaoh, “Er hyn ei hun y cedwais di i fynu, fel y dangoswn Fy ngallu ynot, ac fel y datgenid Fy enw yn yr holl ddaear.”</verse>
			<verse number="18">Gan hyny, ynte, wrth yr hwn yr ewyllysia y trugarha Efe, ac yr hwn yr ewyllysia y mae Efe yn ei galedu.</verse>
			<verse number="19">Dywedi wrthyf, gan hyny, Paham y mae Efe etto yn beio?</verse>
			<verse number="20">Canys yn erbyn ei Ewyllys Ef pwy sy’n sefyll? O ddyn, ynte, tydi, pwy wyt, yr hwn wyt yn atteb yn erbyn Duw? A ddywaid y peth a ffurfiwyd wrth yr hwn a’i ffurfiodd, Paham y’m gwnaethost fi fel hyn?</verse>
			<verse number="21">Onid oes awdurdod gan y crochenydd ar y priddgist, o’r un telpyn pridd i wneuthur un llestr i barch, ac arall i ammharch?</verse>
			<verse number="22">Ac os Duw, yn ewyllysio dangos Ei ddigofaint, a pheri adnabod Ei allu, a oddefodd, â llawer o hir-ymaros, lestri digofaint wedi eu cymhwyso i ddistrywiad,</verse>
			<verse number="23">ac fel y parai adnabod golud Ei ogoniant ar lestri trugaredd y rhai a rag-barottodd Efe i ogoniant,</verse>
			<verse number="24">sef nyni, y rhai a alwodd Efe hefyd nid yn unig o’r Iwddewon, eithr o’r cenhedloedd hefyd,</verse>
			<verse number="25">fel yn Hoshea hefyd y dywaid, “Galwaf yr hon nad yw Fy mhobl yn bobl i Mi; A’r hon nad yw anwyl, yn anwyl;</verse>
			<verse number="26">A bydd yn y lle y dywedwyd wrthynt, Nid Fy mhobl ydych chwi, Yna y gelwir hwy Meibion y Duw byw.”</verse>
			<verse number="27">Eshaiah hefyd sy’n llefain am Israel, “Cyd byddai nifer meibion Israel fel tywod y môr, Y gweddill a achubir;</verse>
			<verse number="28">Canys Ei air, gan ei orphen a’i gwttogi ef, A wnaiff Iehofah ar y ddaear.”</verse>
			<verse number="29">Ac fel y dywedodd Eshaiah yn y blaen. “Oni buasai i Iehofah Tsabaoth adael i ni had, Fel Sodom y buasem, ac i Gommorah y buasem gyffelyb.”</verse>
			<verse number="30">Pa beth, gan hyny, a ddywedwn? Y cenhedloedd, y rhai ni ddilynent gyfiawnder, a ddaethant hyd i gyfiawnder, ond y cyfiawnder y sydd o ffydd:</verse>
			<verse number="31">ond Israel, yn dilyn cyfraith cyfiawnder, at y gyfraith honno ni chyrhaeddodd.</verse>
			<verse number="32">Paham? O herwydd nad o ffydd, eithr fel o weithredoedd y dilynent; tarawsant wrth y maen-tarawo, fel yr ysgrifenwyd, “Wele, gosod yr wyf yn Tsion faen-tarawo a charreg tramgwydd; A’r hwn sy’n credu Ynddo Ef, ni chywilyddir.”</verse>
		</chapter>
		<chapter number="10">
			<verse number="1">Brodyr, ewyllys fy nghalon a’m gweddi ar Dduw, trostynt hwy, er iachawdwriaeth, y maent;</verse>
			<verse number="2">canys tyst wyf iddynt fod sel i Dduw ganddynt, eithr nid yn ol gwybodaeth:</verse>
			<verse number="3">canys heb wybod cyfiawnder Duw, ac yn ceisio sefydlu eu cyfiawnder eu hunain,</verse>
			<verse number="4">i gyfiawnder Duw nid ymostyngasant, canys diwedd y Gyfraith yw Crist, er cyfiawnder i bob un sy’n credu.</verse>
			<verse number="5">Canys Mosheh a ’sgrifenodd mai’r “dyn y sy’n gwneuthur y cyfiawnder y sydd o’r Gyfraith, a fydd byw trwyddo.”</verse>
			<verse number="6">Ond y cyfiawnder y sydd o ffydd, fel hyn y dywaid, Na ddywaid yn dy galon, Pwy a esgyn i’r nef? (hyny yw i ddwyn Crist i wared);</verse>
			<verse number="7">neu, Pwy a ddisgyn i’r dyfnder? (hyny yw i ddwyn Crist i fynu o feirw).</verse>
			<verse number="8">Eithr pa beth a ddywaid efe? Agos attat y mae’r gair, yn dy enau ac yn dy galon, hyny yw, gair ffydd yr hwn yr ydym yn ei bregethu;</verse>
			<verse number="9">mai os cyfaddefi â’th enau yr Arglwydd Iesu, a chredu yn dy galon y bu i Dduw Ei gyfodi Ef o feirw, cadwedig fyddi;</verse>
			<verse number="10">canys â’r galon y credir i gyfiawnder, ac â’r genau y cyfaddefir i iachawdwriaeth,</verse>
			<verse number="11">canys dywaid yr Ysgrythyr, “Pob un y sy’n credu Ynddo Ef, ni chywilyddir;”</verse>
			<verse number="12">canys nid oes gwahaniaeth rhwng Iwddew a Groegwr, canys yr un yw Arglwydd pawb, yn oludog i bawb y sy’n galw Arno;</verse>
			<verse number="13">canys pob un a alwo ar enw yr Arglwydd, cadwedig fydd.</verse>
			<verse number="14">Pa fodd, ynte, y galwent ar yr Hwn na chredasant ynddo? A pha fodd y credent yn yr Hwn na chlywsant? A pha fodd y clywent heb un yn cyhoeddi?</verse>
			<verse number="15">A pha fodd y cyhoeddent, os na ddanfonwyd hwynt? Fel yr ysgrifenwyd, “Mor brydferth yw traed y rhai yn efengylu pethau da!”</verse>
			<verse number="16">Eithr nid pawb a wrandawodd y newyddion da, canys Eshaiah a ddywaid, “Arglwydd, pwy a gredodd i’n hymadrodd?”</verse>
			<verse number="17">Felly, ffydd, trwy glywed y mae; a chlywed trwy air Crist.</verse>
			<verse number="18">Eithr dywedyd yr wyf, Oni chlywsant hwy? Do, yn wir, “I’r holl ddaear yr aeth eu swn allan; Ac i holl derfynau’r byd, eu geiriau hwynt.”</verse>
			<verse number="19">Eithr dywedaf, Oni fu i Israel wybod? Y cyntaf, Mosheh a ddywaid, “Myfi a yrraf eiddigedd arnoch, trwy’r rhai nad ydynt genedl, Trwy genedl anneallus y digiaf chwi.”</verse>
			<verse number="20">Ac Eshaiah sydd hyderus iawn, ac a ddywaid, “Cafwyd Fi gan y rhai na cheisient Fi; Eglur y’m gwnaethpwyd i’r rhai nad ymofynent am Danaf.”</verse>
			<verse number="21">Ond wrth Israel y dywaid efe, “Yr holl ddydd y lledais Fy nwylaw at bobl anufudd ac yn gwrthddywedyd.”</verse>
		</chapter>
		<chapter number="11">
			<verse number="1">Dywedaf, gan hyny, A fwriodd Duw ymaith Ei bobl? Na atto Duw: canys myfi hefyd, Israeliad wyf, o had Abraham, o lwyth Beniamin.</verse>
			<verse number="2">Ni fwriodd Duw ymaith Ei bobl, yr hon a rag-adnabu Efe. Oni wyddoch pa beth ym matter Elias, a ddywaid yr Ysgrythyr, y modd yr erfyn efe ar Dduw yn erbyn Israel,</verse>
			<verse number="3">sef “Arglwydd, Dy brophwydi a laddasant hwy; Dy allorau a gloddiasant hwy i lawr; ac myfi a adawyd yn unig; a cheisio fy einioes i y maent.”</verse>
			<verse number="4">Eithr pa beth a ddywaid atteb Duw wrtho? “Gadewais i Mi Fy hun saith mil o wŷr, y rhai ni phlygasgant lin i Baal.”</verse>
			<verse number="5">Felly, gan hyny, yn yr amser presennol hefyd, gweddill,</verse>
			<verse number="6">yn ol etholedigaeth gras, y sydd; ac os trwy ras, nid yw mwyach o weithredoedd, canys pe amgen, gras nid yw mwyach yn ras.</verse>
			<verse number="7">Pa beth, gan hyny? Yr hyn y mae Israel yn ei geisio, hyny ni chafodd efe; ond yr etholedigaeth a’i cafodd,</verse>
			<verse number="8">a’r lleill a galedwyd, fel yr ysgrifenwyd, “Rhoddes Duw iddynt yspryd trymgwsg, Llygaid fel na welent, A chlustiau fel na chlywent,”</verse>
			<verse number="9">hyd y dydd heddyw. A Dafydd a ddywaid, “Bydded eu bwrdd yn fagl ac yn hoenyn, Ac yn dramgwydd, ac yn daledigaeth iddynt;</verse>
			<verse number="10">Tywyller eu llygaid fel na welont; Ac eu cefn, cydgrymma ef bob amser.”</verse>
			<verse number="11">Dywedaf, gan hyny, A dripiasant hwy fel y syrthient? Na atto Duw; eithr trwy eu cwymp, iachawdwriaeth sydd i’r cenhedloedd,</verse>
			<verse number="12">er mwyn gyrru eiddigedd arnynt; ac os yw eu cwymp yn olud y byd, ac eu colled yn olud y cenhedloedd, pa faint mwy y bydd eu cyflawnder?</verse>
			<verse number="13">Ac wrthych chwi y cenhedloedd y dywedaf, Yn gymmaint ag fy mod i yn apostol y cenhedloedd, fy ngweinidogaeth a ogoneddaf,</verse>
			<verse number="14">os rhyw fodd y gyrrwyf eiddigedd ar y rhai ydynt fy nghnawd,</verse>
			<verse number="15">ac achub o honof rai o honynt: canys os eu bwrw hwynt ymaith yw cymmod y byd, pa beth fydd eu derbyniad ond bywyd o feirw?</verse>
			<verse number="16">Ac os yw’ r blaen-ffrwyth yn sanctaidd, y clamp toes hefyd sydd felly; ac os yw’ r gwreiddyn yn sanctaidd, y canghennau hefyd ydynt felly.</verse>
			<verse number="17">Ac os rhai o’r canghennau a dorrwyd ymaith, a thydi, yn olew-wydden wyllt, a impiwyd i mewn yn eu plith, ac yn gydgyfrannog â hwynt o wreiddyn brasder yr olew-wydden y’th wnaethpwyd,</verse>
			<verse number="18">nac ymffrostia yn erbyn y canghennau; ac os ymffrosti yn eu herbyn, nid tydi sydd yn dwyn y gwreiddyn, eithr y gwreiddyn dydi.</verse>
			<verse number="19">Dywedi, gan hyny, Torrwyd ymaith ganghennau, fel y byddai i mi fy impio i mewn.</verse>
			<verse number="20">Da. Trwy eu hanghrediniaeth y torrwyd hwynt ymaith; a thydi, trwy dy ffydd yr wyt yn sefyll.</verse>
			<verse number="21">Na fydd uchel-fryd, eithr ofna; canys os y canghennau naturiol na fu i Dduw eu harbed, tithau nid arbeda Efe er dim.</verse>
			<verse number="22">Gwel, gan hyny, ddaioni a thoster Duw; tua’r rhai a gwympasant, doster; ond tuag attat ti, ddaioni Duw, os parhai yn Ei ddaioni; onite, tithau hefyd a dorrir ymaith;</verse>
			<verse number="23">a hwythau hefyd, os na pharhant yn eu hanghrediniaeth, a impir i mewn, canys abl yw Duw i’w himpio hwynt i mewn drachefn.</verse>
			<verse number="24">Canys os tydi a dorrwyd allan o’r olew-wydden wyllt wrth naturiaeth, ac yn erbyn naturiaeth y’th impiwyd i mewn i olew-wydden dda, pa faint mwy y bydd i’r rhai hyn sydd wrth naturiaeth, eu himpio i mewn yn eu holew-wydden eu hun?</verse>
			<verse number="25">Canys nid ewyllysiaf i chwi fod heb wybod, frodyr, y dirgelwch hwn, rhag i chwi fod yn ddoethion yn eich meddwl eich hun, fod calediad o ran wedi digwydd i Israel nes i gyflawnder y cenhedloedd ddyfod i mewn;</verse>
			<verse number="26">ac felly holl Israel fydd gadwedig, fel yr ysgrifenwyd, “Daw allan o Tsion y Gwaredwr, Try ymaith annuwioldeb oddiwrth Iacob;</verse>
			<verse number="27">A hwn yw iddynt y cyfammod oddiwrthyf Fi; Pan gymmerwyf ymaith eu pechodau.”</verse>
			<verse number="28">O ran yr efengyl, gelynion ydynt er eich mwyn chwi; ond o ran yr etholedigaeth, yn anwyl er mwyn y tadau;</verse>
			<verse number="29">canys heb edifeirwch am danynt y mae doniau a galwedigaeth Duw.</verse>
			<verse number="30">Canys fel y buoch chwi gynt yn anufudd i Dduw, ond yn awr y trugarhawyd wrthych trwy anufudd-dod y rhai hyn;</verse>
			<verse number="31">felly y rhai hyn yn awr a anufuddhasant, fel trwy y drugaredd i chwi y trugarheid wrth y rhai hyn hefyd yn awr;</verse>
			<verse number="32">canys cyd-gauodd Duw bawb i anufudd-dod, fel wrth bawb y trugarhai.</verse>
			<verse number="33">O ddyfnder golud doethineb a gwybodaeth Duw! Mor anchwiliadwy yw Ei farnau, ac anolrheiniadwy Ei ffyrdd!</verse>
			<verse number="34">Canys pwy a wybu feddwl yr Arglwydd; neu pwy fu gynghorwr Iddo?</verse>
			<verse number="35">Neu pwy a rag-roddodd Iddo, ac y telir yn ol iddo?</verse>
			<verse number="36">Canys o Hono Ef, a thrwyddo Ef, ac Iddo Ef y mae pob peth! Iddo Ef y bo’r gogoniant yn oes oesoedd. Amen.</verse>
		</chapter>
		<chapter number="12">
			<verse number="1">Attolygaf i chwi, gan hyny, frodyr, trwy drugareddau Duw, roddi eich cyrph yn aberth byw, sanctaidd, boddhaol, i Dduw, yr hyn yw eich gwasanaeth rhesymmol.</verse>
			<verse number="2">Ac na chyd-ymffurfiwch â’r byd hwn, eithr traws-ffurfier chwi trwy adnewyddiad eich meddwl, fel y profoch beth yw daionus, a boddhaol, a pherffaith ewyllys Duw.</verse>
			<verse number="3">Canys dywedyd yr wyf, trwy’r gras a roddwyd i mi, wrth bob un y sydd yn eich plith beidio ag uchel-synied yn amgen nag y dylid synied, eithr synied mewn sobrwydd, fel y rhannodd Duw i bob un fesur ffydd.</verse>
			<verse number="4">Canys fel mewn un corph llawer o aelodau sydd genym, ac i’r aelodau oll nid yr un gwaith sydd,</verse>
			<verse number="5">felly nyni yn llawer, un corph ydym yng Nghrist, a phob un yn aelodau i’n gilydd.</verse>
			<verse number="6">A chan fod a chenym ddoniau gwahanol yn ol y gras a roddwyd i ni, pa un bynnag ai prophwydoliaeth, prophwydwn yn ol cyssondeb ein ffydd;</verse>
			<verse number="7">ai gweinidogaeth, ymroddwn i’r weinidogaeth;</verse>
			<verse number="8">neu’r hwn sy’n dysgu, i’r dysgad; neu’r hwn sy’n cynghori, i’r cynghoriad; neu’r hwn sy’n rhoddi, gwnaed yn haelionus; yr hwn sy’n llywodraethu, mewn diwydrwydd; yr hwn sy’n trugarhau, mewn llawenydd.</verse>
			<verse number="9">Bydded cariad yn ddiragrith.</verse>
			<verse number="10">Casewch y drwg; glynwch wrth y da; mewn cariad i’r brodyr, byddwch a serch i’ch gilydd;</verse>
			<verse number="11">mewn anrhydedd, yn blaenori eich gilydd; mewn diwydrwydd, nid yn ddiog; yn yr yspryd, yn wresog;</verse>
			<verse number="12">tua’r Arglwydd, yn Ei wasanaethu Ef; mewn gobaith, yn llawen; mewn gorthrymder, yn ddioddefgar; mewn gweddi, yn dyfal-barhau;</verse>
			<verse number="13">i gyfreidiau’r saint cyfrenwch; a llettygarwch dilynwch.</verse>
			<verse number="14">Bendithiwch y rhai sydd yn eich ymlid; bendithiwch, ac na felldithiwch.</verse>
			<verse number="15">Llawenychwch gyda’r rhai sy’n llawenychu, gwylwch gyda’r rhai sy’n gwylo;</verse>
			<verse number="16">yn synied yr un peth tua’ch gilydd; nid yn synied pethau uchel, eithr yn ymostwng i bethau isel. Na fyddwch ddoethion yn eich tyb eich hunain.</verse>
			<verse number="17">I neb na thelwch ddrwg am ddrwg; darperwch bethau da yngolwg pob dyn.</verse>
			<verse number="18">Os posibl yw, hyd y mae ynoch, byddwch mewn heddwch â phob dyn.</verse>
			<verse number="19">Nac ymddielwch, rai anwyl, eithr rhoddwch le i ddigofaint; canys ysgrifenwyd, “I Mi y mae dial; Myfi a dalaf, medd Iehofah.”</verse>
			<verse number="20">Eithr os newyna dy elyn, portha ef; os sycheda, dioda ef; canys wrth wneuthur hyn, marwor tanllyd a bentyri ar ei ben ef.</verse>
			<verse number="21">Na orchfyger di gan ddrygioni, eithr gorchfyga ddrygioni trwy ddaioni.</verse>
		</chapter>
		<chapter number="13">
			<verse number="1">Bydded pob enaid wedi ei ddarostwng i’r awdurdodau goruchel: canys nid oes awdurdod oddieithr oddiwrth Dduw; a’r rhai y sydd, gan Dduw y maent wedi eu hordeinio.</verse>
			<verse number="2">Felly yr hwn sy’n ymosod yn erbyn yr awdurdod, ordinhad Duw y mae efe yn ei gwrthsefyll; a’r rhai a wrthsafant a dderbyniant iddynt eu hunain farn.</verse>
			<verse number="3">Canys y llywodraethwyr, nid ydynt ofn i’r weithred dda, ond i’r ddrwg. A ewyllysi di nad ofnech yr awdurdod? Gwna yr hyn sydd dda, a chai fawl ganddo, canys gweinidog Duw yw i ti er daioni;</verse>
			<verse number="4">ond os yr hyn sydd ddrwg a wnei, ofna, canys nid yn ofer y cleddyf a wisg efe, canys gweinidog Duw yw, dialydd llid i’r hwn sy’n gwneuthur drwg.</verse>
			<verse number="5">Gan hyny, y mae rhaid ymddarostwng, nid yn unig o herwydd y llid, eithr hefyd o herwydd cydwybod:</verse>
			<verse number="6">canys o achos hyn y telwch deyrnged hefyd, canys gwasanaethwyr Duw ydynt, yn ddyfal-ofalu am y peth hwn.</verse>
			<verse number="7">Telwch i bawb eu dyledion; i’r hwn y mae teyrnged yn ddyledus, deyrnged; i’r hwn y mae toll, doll; i’r hwn y mae ofn, ofn; i’r hwn y mae anrhydedd, anrhydedd.</verse>
			<verse number="8">I neb na fyddwch mewn dyled o ddim oddieithr o garu eich gilydd, canys yr hwn sy’n caru arall, y Gyfraith a gyflawnodd efe;</verse>
			<verse number="9">canys hyn, “Ni odinebi, Ni leddi, Ni ladrattai, Ni thrachwanti,” ac os oes rhyw orchymyn arall, yn yr ymadrodd hwn y crynhoir, “Car dy gymmydog fel ti dy hun.”</verse>
			<verse number="10">Cariad ni wna i’w gymmydog ddrwg; cyflawnder y Gyfraith, gan hyny, yw cariad.</verse>
			<verse number="11">A hyn, gan wybod yr amser, ei bod hi weithian yn bryd i chwi i ddeffroi o gwsg, canys yn awr nes yw ein hiachawdwriaeth ni na phan gredasom.</verse>
			<verse number="12">Y nos a gerddodd ym mhell, a’r dydd a nesaodd; diosgwn, gan hyny, weithredoedd y tywyllwch, a rhoddwn am danom arfau y goleuni.</verse>
			<verse number="13">Fel yn y dydd, rhodiwn yn weddus, nid mewn cyfeddach a meddwdod, nid mewn cydorwedd ac anlladrwydd, nid mewn cynnen a chenfigen;</verse>
			<verse number="14">eithr rhoddwch am danoch yr Arglwydd Iesu Grist; a rhag-ddarbod dros y cnawd, er ei chwantau ef, na wnewch.</verse>
		</chapter>
		<chapter number="14">
			<verse number="1">Yr hwn sydd wan yn y ffydd derbyniwch attoch, ond nid i ymrafaelion ymresymmiadau.</verse>
			<verse number="2">Un sydd a chanddo ffydd i fwytta pob peth; ond y gwan, llysiau a fwytty.</verse>
			<verse number="3">Yr hwn sy’n bwytta, na ddirmyged yr hwn nad yw yn bwytta; a’r hwn nad yw’n bwytta, na farned yr hwn sydd yn bwytta, canys Duw a’i derbyniodd ef.</verse>
			<verse number="4">Tydi, pwy wyt, yr hwn wyt yn barnu gwas un arall? I’w arglwydd ei hun y mae efe yn sefyll neu yn syrthio; a sefydlir ef, canys abl yw’r Arglwydd i wneud iddo sefyll.</verse>
			<verse number="5">Un a farn ddiwrnod uwchlaw diwrnod, ac arall a farn bob diwrnod yn ogyfuwch: bydded pob un wedi ei iawn-berswadio yn ei feddwl ei hun.</verse>
			<verse number="6">Yr hwn sy’n ystyried diwrnod, i’r Arglwydd y mae yn ei ystyried; a’r hwn sy’n bwytta, i’r Arglwydd y mae yn bwytta, ac yn diolch i Dduw; a’r hwn nad yw yn bwytta, i’r Arglwydd nid yw yn bwytta, a diolch i Dduw y mae.</verse>
			<verse number="7">Canys nid oes neb o honom yn byw iddo ei hun, na neb yn marw iddo ei hun;</verse>
			<verse number="8">canys os byw yr ydym, i’r Arglwydd yr ydym yn byw; ac os marw yr ydym, i’r Arglwydd yr ydym yn marw: gan hyny, pa un bynnag ai byw yr ydym ai marw, eiddo yr Arglwydd ydym;</verse>
			<verse number="9">canys er mwyn hyn Crist a fu farw a byw, fel ar y meirw a’r byw hefyd yr arglwyddiaethai.</verse>
			<verse number="10">Ond tydi, paham y berni dy frawd? Neu, tydi etto, paham y dirmygi dy frawd? Canys pawb o honom a osodir ger bron brawd-faingc Duw;</verse>
			<verse number="11">canys ysgrifenwyd, “Fel mai byw wyf Fi, medd Iehofah, i Mi y plyga pob glin, A phob tafod a gyffesa i Dduw.”</verse>
			<verse number="12">Gan hyny, ynte, pob un o honom am dano ei hun a rydd gyfrif i Dduw.</verse>
			<verse number="13">Na fydded i ni mwyach, gan hyny, farnu ein gilydd; eithr bernwch hyn yn hytrach, sef peidio â rhoi maen-tarawo i frawd, na thramgwydd.</verse>
			<verse number="14">Gwn, a pherswadiwyd fi yn yr Arglwydd Iesu, nad oes dim yn aflan o hono ei hun; ond i’r hwn sy’n cyfrif rhyw beth i fod yn aflan, iddo ef aflan yw.</verse>
			<verse number="15">Canys os o achos bwyd y mae dy frawd yn cael ei dristau, nid yn ol cariad yr wyt yn rhodio mwyach; na fydded i ti â’th fwyd ddistrywio hwnw tros yr hwn y bu Crist farw.</verse>
			<verse number="16">Na chabler, gan hyny, eich daioni chwi;</verse>
			<verse number="17">canys nid yw teyrnas Dduw fwyd a diod, eithr cyfiawnder a thangnefedd a llawenydd yn yr Yspryd Glân.</verse>
			<verse number="18">Canys y neb sydd yn y peth hwn yn gwasanaethu Crist sydd foddlawn gan Dduw, a chymmeradwy gan ddynion.</verse>
			<verse number="19">Gan hyny, ynte, ymerlynwn â phethau heddwch ac â phethau adeiladaeth tuag at ein gilydd.</verse>
			<verse number="20">Na fydded i ti o achos bwyd ddinystrio gwaith Duw. Pob peth sydd lân: eithr drwg yw i’r dyn sy’n bwytta trwy dramgwydd.</verse>
			<verse number="21">Da yw peidio â bwytta cig, nac yfed gwin, na gwneud yr hyn y mae dy frawd yn tripio wrtho.</verse>
			<verse number="22">Tydi, y ffydd y sydd genyt, bydd â hi gyda thi dy hun ger bron Duw. Dedwydd yw’ r hwn na farna ei hun yn yr hyn a gymmeradwya efe:</verse>
			<verse number="23">ond yr hwn sy’n ammeu, os bwytty, condemniwyd ef gan nad o ffydd y bwytty; a phob peth nad yw o ffydd, pechod yw.</verse>
		</chapter>
		<chapter number="15">
			<verse number="1">A dylem ni, y cryfion, ddwyn gwendidau y gweiniaid, ac nid rhyngu ein bodd ein hunain.</verse>
			<verse number="2">Bydded i bob un o honom ryngu bodd ei gymmydog am yr hyn sy dda er adeiladaeth,</verse>
			<verse number="3">canys ni fu i Grist ryngu bodd Ei hun, eithr fel yr ysgrifenwyd, “Gwaradwyddiadau y rhai a’th waradwyddant a syrthiasant arnaf.”</verse>
			<verse number="4">Canys cynnifer bethau ag a ysgrifenwyd, er addysg i ni yr ysgrifenwyd hwynt, fel trwy amynedd a diddanwch yr Ysgrythyrau y byddem a gobaith genym:</verse>
			<verse number="5">a Duw yr amynedd a’r diddanwch a roddo i chwi synied yr un peth tuag at eich gilydd yn ol Crist Iesu;</verse>
			<verse number="6">fel y bo i chwi yn unfryd, o un genau, ogoneddu Duw a Thad ein Harglwydd Iesu Grist.</verse>
			<verse number="7">Gan hyny, derbyniwch eich gilydd fel y bu i Grist eich derbyn chwi, i ogoniant Duw.</verse>
			<verse number="8">Canys dywedaf y bu i Grist Ei wneud yn weinidog yr amdorriad er mwyn gwirionedd Duw, er mwyn cadarnhau yr addewidion i’r tadau,</verse>
			<verse number="9">ac y byddai i’r cenhedloedd ogoneddu Duw am Ei drugaredd, fel yr ysgrifenwyd, “O achos hyn y’th foliannaf ym mhlith y cenhedloedd, Ac i’th enw y canaf.”</verse>
			<verse number="10">Ac etto y dywaid, “Llawenychwch, genhedloedd, ynghyda’i bobl Ef.”</verse>
			<verse number="11">Ac etto, “Molwch Iehofah, yr holl genhedloedd, A chlodfored yr holl bobloedd Ef.”</verse>
			<verse number="12">Ac etto Eshaiah a ddywaid, “Bydd gwreiddyn Ieshe, A’r hwn sy’n cyfodi i lywodraethu’r cenhedloedd; Ynddo Ef y cenhedloedd a obeithiant.”</verse>
			<verse number="13">A Duw’r gobaith a’ch llanwo â phob llawenydd a thangnefedd yn eich credu, fel y byddoch orlawn yn eich gobaith yngallu yr Yspryd Glân.</verse>
			<verse number="14">A pherswadiwyd fi, fy mrodyr, ïe, myfi fy hun, am danoch, eich bod chwi eich hunain yn orlawn o ddaioni, wedi eich llenwi o bob gwybodaeth, yn abl i gynghori eich gilydd hefyd.</verse>
			<verse number="15">Ond yn fwy hyderus yr ysgrifenais, rhywfaint, attoch, fel yn eich adgoffau,</verse>
			<verse number="16">o achos y gras a roddwyd i mi gan Dduw i fod o honof yn weinidog Iesu Grist at y cenhedloedd, yn offeiriadu yn efengyl Dduw, fel y byddai offrwm y cenhedloedd yn gymmeradwy, wedi ei sancteiddio gan yr Yspryd Glân.</verse>
			<verse number="17">Y mae i mi, gan hyny, fy ymffrost yng Nghrist Iesu o ran y pethau tuag at Dduw.</verse>
			<verse number="18">Canys ni feiddiaf ddywedyd dim o’r pethau na weithredodd Crist trwof, er ufudd-dod y cenhedloedd, mewn gair a gweithred,</verse>
			<verse number="19">trwy allu arwyddion a rhyfeddodau, trwy allu yr Yspryd Glân, fel y bu i mi o Ierwshalem ac o amgylch hyd Ilyricum,</verse>
			<verse number="20">lawn-bregethu Efengyl Grist, a chan ymorchestu felly i efengylu, nid lle yr enwyd Crist, fel nad ar sail un arall yr adeiladwn,</verse>
			<verse number="21">eithr fel yr ysgrifenwyd, “Gwel y rhai na fynegwyd iddynt am Dano; Ac y rhai na chlywsant, a ddeallant.”</verse>
			<verse number="22">Ac o herwydd hyn y’m lluddiwyd lawer gwaith rhag dyfod attoch;</verse>
			<verse number="23">ond yn awr, heb fod genyf mwyach le yn y gwledydd hyn, ac ag arnaf hiraeth, er’s llawer o flynyddoedd,</verse>
			<verse number="24">am ddyfod attoch, pa bryd bynnag yr af i’r Hispaen, (canys gobeithiaf eich gweled wrth fyned heibio, ac fy hebrwng genych chwi yno, os byddaf yn gyntaf,</verse>
			<verse number="25">o ran, wedi fy llenwi o honoch chwi:) ond yn awr myned i Ierwshalem yr wyf,</verse>
			<verse number="26">gan weinyddu i’r saint, canys gwelwyd yn dda gan Macedonia ac Achaia wneuthur rhyw gydgyfraniad i’r tlodion ymhlith y saint sydd yn Ierwshalem;</verse>
			<verse number="27">canys gwelwyd yn dda ganddynt, a dyledwyr ydynt iddynt, canys os yn eu pethau ysprydol hwynt y cafodd y cenhedloedd gyfran, dyledwyr ydynt hefyd i weini, mewn pethau cnawdol, iddynt hwy.</verse>
			<verse number="28">Pan hyn, gan hyny, a orphenwyf, ac wedi selio iddynt y ffrwyth hwn, af ymaith heboch i’r Hispaen;</verse>
			<verse number="29">a gwn pan ddelwyf attoch, mai yng nghyflawnder bendith Crist y deuaf.</verse>
			<verse number="30">Ac attolygaf i chwi, frodyr, trwy ein Harglwydd Iesu Grist, a thrwy gariad yr Yspryd, ar gydymdrech o honoch gyda mi yn eich gweddïau drosof at Dduw,</verse>
			<verse number="31">fel y’m gwareder oddiwth y rhai anufudd yn Iwdea, ac ar i’m gweinidogaeth, yr hon sydd i Ierwshalem, fod yn gymmeradwy gan y saint,</verse>
			<verse number="32">fel wedi dyfod attoch mewn llawenydd trwy ewyllys Duw y’m cydlonner gyda chwi.</verse>
			<verse number="33">A Duw’r heddwch fyddo gyda chwi oll. Amen.</verse>
		</chapter>
		<chapter number="16">
			<verse number="1">Gorchymynaf i chwi Phebe ein chwaer, yr hon sydd weinidoges i’r eglwys y sydd yn Cenchrea,</verse>
			<verse number="2">fel y derbynioch hi yn yr Arglwydd mewn modd teilwng o’r saint, ac y cynnorthwyoch hi ym mha beth bynag y byddo rhaid iddi wrthych, canys hi hefyd a fu gymmorth i lawer, ac i minnau fy hun hefyd.</verse>
			<verse number="3">Annerchwch Prisca ac Acwila, fy nghyd-weithwyr yn Iesu Grist,</verse>
			<verse number="4">y rhai dros fy mywyd i a ddodasant i lawr eu gyddfau eu hunain; i’r rhai nid myfi yn unig sydd yn rhoddi diolch, eithr hefyd holl eglwysydd y cenhedloedd;</verse>
			<verse number="5">annerchwch hefyd yr eglwys sydd yn eu tŷ hwynt. Annerchwch Epenetus, fy anwylyd, yr hwn yw blaenffrwyth Asia i Grist.</verse>
			<verse number="6">Annerchwch Mair, yr hon a roes lafur mawr arnoch.</verse>
			<verse number="7">Annerchwch Andronicus ac Iwnias, fy ngheraint ac fy nghyd-garcharorion, y rhai ydynt hynod ym mhlith yr apostolion, y rhai hefyd oeddynt o’m blaen i yng Nghrist.</verse>
			<verse number="8">Annerchwch Ampliatus, fy anwylyd yn yr Arglwydd.</verse>
			<verse number="9">Annerchwch Wrbanus, ein cyd-weithiwr yng Nghrist; a Stachus, fy anwylyd.</verse>
			<verse number="10">Annerchwch Apeles, y cymmeradwyedig yng Nghrist. Annerchwch y rhai sy o dylwyth Aristobwlus.</verse>
			<verse number="11">Annerchwch Herodion, fy nghar. Annerchwch y rhai sydd o dylwyth Narcissus, y rhai sydd yn yr Arglwydd.</verse>
			<verse number="12">Annerchwch Truphena a Truphosa, y rhai sy’n llafurio yn yr Arglwydd. Annerchwch Persis, yr anwylyd, yr hon a lafuriodd lawer yn yr Arglwydd.</verse>
			<verse number="13">Annerchwch Rwphus, yr etholedig yn yr Arglwydd, ac ei fam ef a minnau.</verse>
			<verse number="14">Annerchwch Asuncritus, Phlegon, Hermes, Patrobus, Hermas, a’r brodyr sydd gyda hwynt.</verse>
			<verse number="15">Annerchwch Philologus ac Iwlia, Nerëus a’i chwaer, ac Olumpas, a’r holl saint y sydd gyda hwynt.</verse>
			<verse number="16">Annerchwch y naill y llall â chusan sanctaidd. Eich annerch y mae holl eglwysi Crist.</verse>
			<verse number="17">Ac attolygaf i chwi, frodyr, graffu ar y rhai sy’n peri ymraniadau a thramgwyddau yn groes i’r athrawiaeth a ddysgasoch chwi, a chiliwch oddiwrthynt;</verse>
			<verse number="18">canys y cyfryw rai, ein Harglwydd Crist ni wasanaethant, eithr eu bol eu hunain; a thrwy eu gweniaith ac ymadrodd teg y twyllant galonnau y rhai di-ddrwg.</verse>
			<verse number="19">Canys eich ufudd-dod chwi, at bawb y daeth. Ynoch chwi, gan hyny, yr wyf yn llawenychu; ond ewyllysiwn i chwi fod yn ddoethion tuag at yr hyn sy dda, ac yn wirion tuag at yr hyn sydd ddrwg.</verse>
			<verse number="20">A Duw yr heddwch a ysiga Satan tan eich traed ar frys. Gras ein Harglwydd Iesu Grist fyddo gyda chwi.</verse>
			<verse number="21">Eich annerch y mae Timothëus, fy nghydweithiwr, a Lwcius, ac Iason, a Sosipater, fy ngheraint.</verse>
			<verse number="22">Eich annerch yr wyf fi Tertius, yr hwn a ’sgrifenais yr epistol hwn yn yr Arglwydd.</verse>
			<verse number="23">Eich annerch y mae Gaius, fy lletywr i a’r holl eglwys. Eich annerch y mae Erastus, disdain y ddinas; a Cwartus, y brawd.</verse>
			<verse number="25">I’r Hwn sydd abl i’ch cadarnhau yn ol fy efengyl, a phregethiad Iesu Grist, yn ol datguddiad y dirgelwch am yr hwn yn yr amseroedd tragywyddol yr oedd distawrwydd, ond a eglurwyd yn awr trwy’r Ysgrythyrau Prophwydol yn ol gorchymyn y tragywyddol Dduw, wedi ei wneuthur yn hyspys i’r holl genhedloedd er ufudd-dod ffydd;</verse>
			<verse number="26">i’r unig Dduw doeth, trwy Iesu Grist, i’r Hwn bydded y gogoniant yn dragywydd. Amen.</verse>
		</chapter>
	</book>
	<book number="46">
		<chapter number="1">
			<verse number="1">Paul, apostol galwedig gan Iesu Grist, trwy ewyllys Duw,</verse>
			<verse number="2">a Sosthenes, y brawd, at eglwys Dduw, yr hon sydd yn Corinth, wedi eu sancteiddio yng Nghrist Iesu, saint galwedig, ynghyda phawb y sy’n galw ar enw ein Harglwydd Iesu Grist ymhob man, eu Harglwydd hwy a ninnau.</verse>
			<verse number="3">Gras i chwi a thangnefedd oddiwrth Dduw ein Tad, a Thad yr Harglwydd Iesu Grist.</verse>
			<verse number="4">Diolch yr wyf i fy Nuw bob amser o’ch herwydd am y gras Duw a roddwyd i chwi yng Nghrist Iesu,</verse>
			<verse number="5">am mai ymhob peth y’ch cyfoethogwyd chwi Ynddo Ef, ymhob ymadrodd a phob gwybodaeth,</verse>
			<verse number="6">fel y bu i ddirgelwch Crist ei gadarnhau ynoch;</verse>
			<verse number="7">fel nad ydych ar ol mewn un dawn,</verse>
			<verse number="8">yn disgwyl am ddatguddiad ein Harglwydd, yr Hwn a’ch cadarnha hefyd hyd y diwedd yn ddiargyhoedd yn nydd ein Harglwydd Iesu Grist.</verse>
			<verse number="9">Ffyddlawn yw Duw, trwy’r Hwn y’ch galwyd i gymdeithas Ei Fab Iesu Grist ein Harglwydd.</verse>
			<verse number="10">Ac attolygaf i chwi, frodyr, trwy enw ein Harglwydd Iesu Grist, y bo i’r un peth gael ei lefaru genych oll, ac na bo yn eich plith sismau, ond bod o honoch wedi eich perffeithio yn yr un meddwl,</verse>
			<verse number="11">ac yn yr un farn: canys amlygwyd i mi am danoch, fy mrodyr, gan y rhai o dŷ Chloe,</verse>
			<verse number="12">mai cynhennau sydd yn eich plith; a hyn yw fy meddwl, fod pob un o honoch yn dywedyd, Myfi wyf o Paul; ac, Myfi o Apolos; ac, Myfi o Cephas; ac, Myfi o Grist.</verse>
			<verse number="13">A rannwyd Crist? Ai Paul a groes-hoeliwyd trosoch? Ai i enw Paul y’ch bedyddiwyd?</verse>
			<verse number="14">Diolch yr wyf i Dduw nad oes un o honoch a fedyddiais oddieithr Crispus a Gaius;</verse>
			<verse number="15">fel na fo i neb ddweud mai i fy enw i y’ch bedyddiwyd.</verse>
			<verse number="16">A bedyddiais hefyd dylwyth Stephanus. Heblaw hyny,</verse>
			<verse number="17">nis gwn a oes neb arall a fedyddiais, canys ni ddanfonodd Crist fi i fedyddio, eithr i efengylu — nid mewn doethineb ymadrodd, fel na wagheid croes Crist.</verse>
			<verse number="18">Canys ymadrodd y groes, i’r rhai sy’n myned ar goll, ffolineb yw; ond i ni y sy’n cael ein hachub, gallu Duw yw,</verse>
			<verse number="19">canys ysgrifenwyd, “Difethaf ddoethineb y doethion, A deall y rhai deallus a ddiddymaf.”</verse>
			<verse number="20">Pa le y mae’ r doeth? Pa le y mae’ r ysgrifenydd? Pa le y mae dadleuwr y byd hwn? Onid yn ynfydrwydd y trodd Duw ddoethineb y byd?</verse>
			<verse number="21">Canys pan yn noethineb Duw, nad adnabu y byd, trwy ei ddoethineb, mo Dduw, gwelodd Duw yn dda trwy ffolineb y pregethu gadw y rhai sy’n credu;</verse>
			<verse number="22">canys yr Iwddewon, arwydd a ofynant; a’ r Groegwyr, doethineb a geisiant;</verse>
			<verse number="23">ond nyni ydym yn pregethu Iesu Grist wedi Ei groes-hoelio, i’ r Iwddewon yn dramgwydd, ac i’ r cenhedloedd yn ffolineb;</verse>
			<verse number="24">ond iddynt hwy a alwyd, Iwddewon a Groegwyr hefyd, Crist gallu Duw a doethineb Duw:</verse>
			<verse number="25">canys ffolineb Duw, doethach na dynion yw; a gwendid Duw, cryfach na dynion yw.</verse>
			<verse number="26">Canys edrychwch eich galwedigaeth, frodyr, nad llawer o ddoethion yn ol y cnawd, nad llawer o alluogion, nad llawer o foneddigion a alwyd;</verse>
			<verse number="27">eithr ffol-bethau y byd a etholodd Duw, fel y cywilyddiai y doethion; a gwan-bethau y byd a etholodd Duw, fel y cywilyddiai y pethau cedyrn;</verse>
			<verse number="28">a phethau difonedd y byd, a’r pethau dirmygus, a etholodd Duw;</verse>
			<verse number="29">a’r pethau nad ydynt, fel y diddymai y pethau sydd, fel nad ymffrostiai un cnawd ger bron Duw.</verse>
			<verse number="30">Ac o Hono Ef yr ydych chwi yng Nghrist Iesu, yr Hwn a wnaed i ni yn ddoethineb oddiwrth Dduw, ac yn gyfiawnder,</verse>
			<verse number="31">ac yn sancteiddiad, ac yn brynedigaeth, er mwyn, fel yr ysgrifenwyd, “Yr hwn sydd yn ymffrostio, yn yr Arglwydd ymffrostied.”</verse>
		</chapter>
		<chapter number="2">
			<verse number="1">Ac myfi, pan ddaethum attoch, frodyr, a ddaethum, nid â rhagoroldeb ymadrodd neu ddoethineb, gan fynegi i chwi ddirgelwch Duw,</verse>
			<verse number="2">canys penderfynais na wyddwn ddim yn eich plith oddieithr Iesu Grist, ac Ef yn groes-hoeliedig.</verse>
			<verse number="3">Ac myfi, mewn gwendid ac ofn a chryndod mawr yr oeddwn yn eich plith;</verse>
			<verse number="4">ac fy ymadrodd a’m pregethiad nid oeddynt yng ngeiriau darbwyllus doethineb,</verse>
			<verse number="5">eithr yn arddangosiad yr Yspryd a gallu, fel y byddai eich ffydd, nid yn noethineb dynion, eithr yn ngallu Duw.</verse>
			<verse number="6">Ond doethineb a lefarwn ym mhlith y rhai perffaith; ond doethineb nid o eiddo y byd hwn, nac o eiddo llywodraethwyr y byd hwn y rhai sy’n myned yn ddiddym;</verse>
			<verse number="7">eithr llefaru doethineb Duw mewn dirgelwch yr ydym, yr hwn oedd guddiedig, yr hwn a rag-ordeiniodd Duw cyn na’r oesoedd i’n gogoniant ni;</verse>
			<verse number="8">yr hwn ni fu i undyn o lywodraethwyr y byd hwn ei adnabod; canys pes adwaenasent, Arglwydd y gogoniant ni chroes-hoeliasent.</verse>
			<verse number="9">Eithr fel yr ysgrifenwyd, “Y pethau na fu i lygad eu gweled, a chlust ni chlywodd, Ac i galon dyn nad esgynasant, Cynnifer bethau ag a barottodd Duw i’r rhai sydd yn Ei garu;”</verse>
			<verse number="10">ond i nyni y datguddiodd Duw hwynt trwy’r Yspryd; canys yr Yspryd a chwilia bob peth, hyd yn oed ddyfnderau Duw.</verse>
			<verse number="11">Canys pwy o ddynion a ŵyr bethau dyn, oddieithr yspryd dyn, yr hwn sydd ynddo? Felly, pethau Duw hefyd, nid oes neb a’u gŵyr oddieithr Yspryd Duw.</verse>
			<verse number="12">Ond nyni, nid yspryd y byd a dderbyniasom, eithr yr Yspryd y sydd oddiwrth Dduw, fel y gwypom y pethau a rad-roddwyd i ni:</verse>
			<verse number="13">y rhai hefyd a lefarwn, nid mewn geiriau a ddysgwyd gan ddoethineb dynol, eithr a ddysgwyd gan yr Yspryd, gan gydmaru pethau ysprydol â phethau ysprydol.</verse>
			<verse number="14">Ond y dyn anianol ni dderbyn bethau Yspryd Duw; canys ffolineb ydynt ganddo ef, ac ni all eu gwybod, gan mai yn ysprydol y bernir hwynt.</verse>
			<verse number="15">Ond y dyn ysprydol a farn bob peth; ond ef ei hun ni fernir gan undyn.</verse>
			<verse number="16">Canys pwy a wybu feddwl yr Arglwydd, ac a’i cyfarwydda Ef? Ond nyni sydd a chenym feddwl Crist.</verse>
		</chapter>
		<chapter number="3">
			<verse number="1">Ac myfi, frodyr, ni allwn lefaru wrthych fel rhai ysprydol, eithr fel rhai cnawdol, fel babanod yng Nghrist.</verse>
			<verse number="2">A llaeth y diodais chwi, nid bwyd a roddais, canys ni allech etto ei dderbyn;</verse>
			<verse number="3">eithr hyd yn oed yr awrhon ni ellwch, canys etto cnawdol ydych, canys lle y mae yn eich plith eiddigedd a chynnen, onid cnawdol ydych, ac yn ol dyn yr ydych yn rhodio?</verse>
			<verse number="4">Canys pan ddywaid neb, Myfi wyf o Paul; ac arall, Myfi wyf o Apolos, onid dynion ydych?</verse>
			<verse number="5">Pa beth, gan hyny, yw Apolos? A pha beth yw Paul? Gweinidogion, trwy y rhai y credasoch, ac fel y bu i’r Arglwydd roi i bob un.</verse>
			<verse number="6">Myfi a blennais; Apolos a ddyfrhaodd; eithr Duw a roddes y cynnydd.</verse>
			<verse number="7">Felly, nid yw’r hwn sy’n plannu yn ddim, nac yr hwn sy’n dyfrhau, eithr yr Hwn sy’n rhoddi’r cynnydd, sef Duw.</verse>
			<verse number="8">Ac yr hwn sy’n plannu a’r hwn sy’n dyfrhau, un peth ydynt; a phob un a dderbyn ei wobr ei hun yn ol ei lafur ei hun;</verse>
			<verse number="9">canys cydweithwyr Duw ydym; amaethyddiaeth Duw, adeiladaeth Duw ydych.</verse>
			<verse number="10">Yn ol gras Duw yr hwn a roddwyd i mi, fel pen-saer doeth y sylfaen a roddais, ac arall sy’n adeiladu arno; a bydded i bob un edrych pa wedd y mae yn adeiladu arno;</verse>
			<verse number="11">canys sylfaen arall nid oes neb fedr ei osod heblaw yr hwn a osodwyd, yr hwn yw Iesu Grist.</verse>
			<verse number="12">Ac os yw neb yn adeiladu ar y sylfaen, aur, arian, meini gwerthfawr, coed,</verse>
			<verse number="13">gwair, sofl, gwaith pob un a wneir yn amlwg, canys y dydd a’i heglura, canys â thân y datguddir ef; a gwaith pob un, o ba fath y mae, y tân a’i prawf.</verse>
			<verse number="14">Os gwaith neb a erys, yr hwn a adeiladodd efe, gwobr a dderbyn efe;</verse>
			<verse number="15">os gwaith neb a losgir, colled a gaiff efe; ond efe ei hun a achubir, ond felly fel trwy dân.</verse>
			<verse number="16">Oni wyddoch mai teml Dduw ydych, a bod Yspryd Duw yn trigo ynoch?</verse>
			<verse number="17">Os teml Dduw a ddistrywia dyn, hwnw a ddistrywia Duw; canys teml Dduw, sanctaidd yw, yr hon ydych chwi.</verse>
			<verse number="18">Na fydded i neb dwyllo ei hun. Os yw neb yn meddwl ei fod yn ddoeth yn eich plith yn y byd hwn, aed yn ffol fel yr elo yn ddoeth;</verse>
			<verse number="19">canys doethineb y byd hwn, ffolineb yw gyda Duw, canys ysgrifenwyd, “Yr Hwn sy’n dal y doethion yn eu callineb.”</verse>
			<verse number="20">Ac etto, “Iehofah a ŵyr feddyliau’r doethion, eu bod yn ofer.”</verse>
			<verse number="21">Felly na fydded i neb ymffrostio mewn dynion; canys pob peth, yr eiddoch chwi ydynt;</verse>
			<verse number="22">pa un bynnag ai Paul, ai Apolos, ai Cephas, ai’r byd, ai bywyd, ai angau, ai pethau presennol, ai pethau i ddyfod; yr oll ydynt eiddoch chwi,</verse>
			<verse number="23">a chwithau yn eiddo Crist, a Christ yn eiddo Duw.</verse>
		</chapter>
		<chapter number="4">
			<verse number="1">Felly cyfrifed dyn nyni megis gweinidogion Crist, a disdeiniaid dirgeledigaethau Duw.</verse>
			<verse number="2">Yma, ym mhellach, y gofynir yn y disdeiniaid mai ffyddlawn y ceir neb.</verse>
			<verse number="3">Ond genyf fi peth o’r lleiaf yw fy marnu genych chwi, neu gan farn ddynol.</verse>
			<verse number="4">Eithr nid wyf yn barnu mi fy hun, canys nid oes dim a wn yn fy erbyn fy hun; eithr nid gan hyn y’m cyfiawnhawyd; ond yr Hwn sydd yn fy marnu, yr Arglwydd yw.</verse>
			<verse number="5">Felly, cyn yr amser na fernwch ddim, hyd oni ddelo’r Arglwydd, yr Hwn a ddwg i’r goleuni guddiedig bethau y tywyllwch, ac a amlyga gynghorau y calonnau; ac yna ei fawl fydd i bob dyn oddiwrth Dduw.</verse>
			<verse number="6">A’r pethau hyn, frodyr, a droais mewn ffigr attaf fy hun ac Apolos, er eich mwyn, fel ynom ni y dysgoch beidio a myned tu hwnt i’r pethau a ysgrifenwyd, fel na bo i’r naill ymchwyddo dros y llall, yn erbyn y llall.</verse>
			<verse number="7">Canys pwy sydd yn dy wneuthur di yn wahanol? A pha beth sydd genyt na dderbyniaist? Ac os derbyniaist hefyd, paham yr ymffrosti, fel pe bait heb dderbyn?</verse>
			<verse number="8">Eisoes y’ch diwallwyd; eisoes goludog ydych; hebddom ni y teyrnasasoch. Ac O na baech yn teyrnasu, fel y byddai i ninnau hefyd gyd-deyrnasu gyda chwi!</verse>
			<verse number="9">Canys tybiaf y bu i Dduw ein dangos ni, yr apostolion, yn ddiweddaf, megis wedi ein bwrw i angau, canys gwnaethpwyd ni yn ddrych i’r byd, ac i angylion, ac i ddynion.</verse>
			<verse number="10">Nyni, ffyliaid ydym er mwyn Crist, a chwithau yn ddoethion yng Nghrist; nyni yn weiniaid, a chwithau yn gryfion; chwychwi yn ogoneddus, a ninnau yn ddianrhydedd.</verse>
			<verse number="11">Hyd yr awrhon newyn sydd arnom a syched, a noethion ydym, ac yn cael ein cernodio, ac heb drigfa sefydlog genym;</verse>
			<verse number="12">ac yn llafurio gan weithio â’n dwylaw ein hunain; pan yn cael ein gwatwar, bendithio yr ydym;</verse>
			<verse number="13">pan yn cael ein herlid, dioddef yr ydym; pan yn cael ein cablu, attolygu yr ydym; fel budreddi’r byd y’n gwnaed, a sorod pob peth hyd yn hyn.</verse>
			<verse number="14">Nid gan eich gwaradwyddo yr wyf yn ysgrifenu y pethau hyn; eithr megis fy mhlant anwyl, eich cynghori yr wyf;</verse>
			<verse number="15">canys er i ddeng mil o hyfforddwyr fod genych yng Nghrist, er hyny, nid llawer o dadau sydd, canys yn Iesu Grist,</verse>
			<verse number="16">trwy’r efengyl, myfi a’ch cenhedlais; attolygaf i chwi, gan hyny, byddwch efelychwyr i mi.</verse>
			<verse number="17">O achos hyn y danfonais attoch Timothëus, yr hwn yw fy mab anwyl a ffyddlawn yn yr Arglwydd, yr hwn a ddwg ar gof i chwi fy ffyrdd y sydd yng Nghrist, y modd ymhob man, ymhob eglwys, yr wyf yn dysgu.</verse>
			<verse number="18">Fel pe bawn i ddim yn dyfod attoch, yr ymchwyddodd rhai;</verse>
			<verse number="19">ond deuaf ar fyrder attoch, os yr Arglwydd a’i myn; a gwybyddaf nid ymadrodd y rhai sy wedi chwyddo,</verse>
			<verse number="20">eithr eu gallu, canys nid mewn ymadrodd y mae teyrnas Dduw, eithr mewn gallu.</verse>
			<verse number="21">Pa beth a ewyllysiwch? Ai â gwialen i mi ddyfod attoch; neu mewn cariad ac yspryd addfwyn?</verse>
		</chapter>
		<chapter number="5">
			<verse number="1">Yn hollol y clywir am odineb yn eich plith, a’r fath odineb ag nad oes hyd yn oed ym mhlith y cenhedloedd,</verse>
			<verse number="2">fod gwraig ei dad gan ryw un; a chwithau ydych wedi eich chwyddo, ac ni fu i chwi yn hytrach alaru fel y rhoddid allan o’ch plith chwi yr hwn a wnaeth y weithred hon;</verse>
			<verse number="3">canys myfi yn wir yn absennol yn y corph ond yn bresennol yn yr yspryd, a fernais eisoes, fel pe bawn yn bresennol,</verse>
			<verse number="4">yr hwn a wnaeth hyn felly, yn enw ein Harglwydd Iesu, wedi dyfod ynghyd o honoch a’m hyspryd i,</verse>
			<verse number="5">ynghyda gallu ein Harglwydd Iesu, draddodi y cyfryw un i Satan er dinystr y cnawd, fel y bo i’r yspryd ei achub yn nydd yr Arglwydd Iesu.</verse>
			<verse number="6">Nid da eich ymffrost. Oni wyddoch fod ychydig lefain yn lefeinio’r holl does?</verse>
			<verse number="7">Certhwch allan yr hen lefain fel y byddoch does newydd, fel yr ydych yn ddilefeinllyd; canys ein pasg a aberthwyd, sef Crist:</verse>
			<verse number="8">gan hyny, cadwn yr wyl, nid â lefain hen, nag â lefain drygioni ac anfadrwydd, eithr â bara croyw purdeb a gwirionedd.</verse>
			<verse number="9">Ysgrifenais attoch yn fy epistol i beidio ag ymgymmysgu â godinebwyr;</verse>
			<verse number="10">nid yn hollol â godinebwyr y byd hwn, neu â chybyddion, a rheibusion, neu âg eulunaddolwyr, canys felly y byddai rhaid i chwi fyned allan o’r byd;</verse>
			<verse number="11">ond yr awrhon ysgrifenu attoch yr wyf i beidio ag ymgymmysgu, os rhyw un a enwir yn frawd fydd odinebwr, neu gybydd, neu eulun-addolwr, neu ddifenwr, neu feddwyn, neu rheibus, â’r cyfryw un i beidio ag hyd yn oed fwytta;</verse>
			<verse number="12">canys pa beth sydd genyf fi a barnu y rhai sydd oddi allan? Onid y rhai sydd oddi mewn yr ydych chwi yn eu barnu,</verse>
			<verse number="13">ac y rhai oddi allan y mae Duw yn eu barnu? Rhoddwch y drygddyn allan o’ch plith chwi.</verse>
		</chapter>
		<chapter number="6">
			<verse number="1">A feiddia neb o honoch a chanddo fatter yn erbyn arall, ymgyfreithio o flaen y rhai anghyfiawn, ac nid o flaen y saint?</verse>
			<verse number="2">Oni wyddoch mai y saint a farnant y byd? Ac os genych chwi y bernir y byd, ai annheilwng ydych i farnu’ r pethau lleiaf?</verse>
			<verse number="3">Oni wyddoch mai angylion a farnwn? Llawer mwy, ynte, bethau yn perthyn i’r bywyd hwn.</verse>
			<verse number="4">Gan hyny, os pethau yn perthyn i’r bywyd hwn sydd genych i’w barnu, ai y rhai a gyfrifir yn ddiddym yn yr Eglwys, ai y rhai hyn yr ydych yn eu rhoddi ar y faingc?</verse>
			<verse number="5">Er codi cywilydd ynoch yr wyf yn dywedyd. Ai felly nad oes yn eich plith ddim un doeth yr hwn fydd abl i farnu rhwng ei frodyr,</verse>
			<verse number="6">eithr brawd â brawd sy’n ymgyfreithio, a hyny o flaen y rhai digred?</verse>
			<verse number="7">Weithian, yn wir, gan hyny, yn hollol diffyg yw ynoch fod genych gŵyn cyfraith â’ch gilydd. Paham nad ydych yn hytrach yn dioddef cam? Paham nad ydych yn hytrach yn dioddef dwyn oddi arnoch?</verse>
			<verse number="8">Eithr chwychwi sy’n gwneuthur cam ac yn dwyn oddiar, a hyny i frodyr.</verse>
			<verse number="9">Oni wyddoch na fydd i anghyfiawnion etifeddu teyrnas Dduw? Na’ch dyger ar gyfeiliorn. Ni chaiff na godinebwyr, nac eulun-addolwyr,</verse>
			<verse number="10">na thorrwyr priodas, na masweddwyr, na gwrryw-gydwyr, na lladron, na chybyddion, na meddwon, na difenwyr, na rheibusion, etifeddu teyrnas Dduw: a hyn fu rhai o honoch:</verse>
			<verse number="11">eithr golchwyd chwi; eithr sancteiddiwyd chwi; eithr cyfiawnhawyd chwi yn enw yr Arglwydd Iesu Grist ac yn Yspryd ein Duw.</verse>
			<verse number="12">I mi y mae pob peth yn gyfreithlawn, eithr nid pob peth yn llesol; i mi y mae pob peth yn gyfreithlawn, eithr arnaf fi nid awdurdodir gan ddim.</verse>
			<verse number="13">Y bwydydd i’r bol, a’r bol i’r bwydydd; ond Duw a ddiddyma ef a hwythau. A’r corph nid i odineb y mae, eithr i’r Arglwydd, ac yr Arglwydd i’r corph;</verse>
			<verse number="14">a Duw a gyfododd yr Arglwydd, ac a’n cyfyd ninnau hefyd trwy Ei allu.</verse>
			<verse number="15">Oni wyddoch am eich cyrph mai aelodau i Grist ydynt? Gan gymmeryd, gan hyny, aelodau Crist, a wnaf fi hwynt yn aelodau puttain?</verse>
			<verse number="16">Na atto Duw. Oni wyddoch am yr hwn sy’n ymgyssylltu â phuttain, mai un corph yw? “Canys bydd (medd Efe) y ddau yn un cnawd;”</verse>
			<verse number="17">ond yr hwn sy’n ymgyssylltu â’r Arglwydd un yspryd yw.</verse>
			<verse number="18">Ffowch oddiwrth odineb. Pob pechod a wnelo dyn, oddi allan i’r corph y mae; ond yr hwn sy’n godinebu, yn erbyn ei gorph ei hun y mae yn pechu.</verse>
			<verse number="19">Oni wyddoch fod eich corph yn deml i’r Yspryd Glân yr Hwn sydd ynoch, yr Hwn sydd genych oddiwrth Dduw? Ac nid ydych yn eiddoch eich hunain,</verse>
			<verse number="20">canys prynwyd chwi er gwerth; gogoneddwch Dduw, gan hyny, yn eich corph.</verse>
		</chapter>
		<chapter number="7">
			<verse number="1">Ond am y pethau am y rhai yr ysgrifenasoch; Da i ddyn beidio a chyffwrdd â gwraig.</verse>
			<verse number="2">Ond o achos godineb bydded i bob dyn ei wraig ei hun; a bydded i bob gwraig ei gŵr ei hun.</verse>
			<verse number="3">I’r wraig bydded i’r gŵr dalu’r ddyled; ac yr un ffunud y wraig i’r gŵr.</verse>
			<verse number="4">Nid gan y wraig y mae’r awdurdod ar ei chorph ei hun, eithr gan y gŵr; ac yr un ffunud hefyd nid gan y gŵr y mae’r awdurdod ar ei gorph ei hun, eithr gan y wraig.</verse>
			<verse number="5">Na ddygwch oddiar eich gilydd, oddieithr o gydsyniad, am ryw amser, fel y bo genych hamdden i weddi, ac y deuoch trachefn ynghyd rhag temtio o Satan chwi o achos eich anniweirdeb.</verse>
			<verse number="6">A hyn yr wyf yn ei ddywedyd yn ol caniattad, nid yn ol gorchymyn;</verse>
			<verse number="7">ond ewyllysiwn i bob dyn fod yr un modd ag i mi fy hun; eithr pob un sydd a chanddo ei ddawn ei hun oddiwrth Dduw, un fel hyn, ac arall fel hyn.</verse>
			<verse number="8">A dywedyd yr wyf wrth y rhai heb briodi a’r gwragedd gweddwon, Da yw iddynt os arhosant fel yr wyf finnau.</verse>
			<verse number="9">Ond os na allant ymgadw, priodont, canys gwell yw priodi na llosgi.</verse>
			<verse number="10">Ond wrth y rhai a briodwyd gorchymyn yr wyf, nid myfi, eithr yr Arglwydd, na bo i wraig ymwahanu oddiwrth ei gŵr,</verse>
			<verse number="11">(ond os ymwahana, arhosed heb briodi, neu cymmoder hi â’i gŵr); ac na bo i ŵr ollwng ymaith ei wraig.</verse>
			<verse number="12">Ond wrth y lleill, dywedyd yr wyf fi, nid yr Arglwydd, Os bydd rhyw frawd a chanddo wraig ddigred, a hithau yn foddlawn i drigo gydag ef, na ollynged hi ymaith;</verse>
			<verse number="13">a gwraig yr hon sydd a chanddi ŵr digred, ac efe yn foddlawn i drigo gyda hi, na ollynged ymaith ei gŵr;</verse>
			<verse number="14">sancteiddir y gŵr digred trwy’r wraig, a sancteiddir y wraig ddigred trwy’r brawd; pe amgen eich plant fyddent aflan, ond yr awrhon sanctaidd ydynt.</verse>
			<verse number="15">Ond os y digred a ymwahana, ymwahaned; nid caeth yw’r brawd, neu’r chwaer, yn y cyfryw bethau, ond mewn heddwch y galwodd Duw ni.</verse>
			<verse number="16">Canys beth a wyddost ti, wraig, a achubi dy ŵr? Neu beth a wyddost ti, ŵr, a achubi dy wraig?</verse>
			<verse number="17">Ond fel i bob un y rhannodd yr Arglwydd, fel y bo i bob un ei alw gan Dduw, felly rhodied;</verse>
			<verse number="18">ac fel hyn yn yr eglwysi oll yr wyf yn ordeinio. Ai wedi ei amdorri y galwyd neb? Nac aed yn ddiamdorredig. Ai mewn diamdorriad y galwyd neb? Nac amdorrer.</verse>
			<verse number="19">Amdorriad nid yw ddim, a diamdorriad nid yw ddim; eithr cadw gorchymynion Duw.</verse>
			<verse number="20">Pob un yn yr alwedigaeth yn yr hon y galwyd ef, yn honno arhosed.</verse>
			<verse number="21">Ai yn gaethwas y’th alwyd? Na fydded gwaeth genyt; eithr os gelli fyned yn rhydd, mwynha hyny yn hytrach, canys yr hwn a alwyd yn yr Arglwydd, ac efe yn gaethwas, gŵr rhydd yr Arglwydd yw.</verse>
			<verse number="22">Yr un ffunud, yr hwn a alwyd, ac efe yn ŵr rhydd, caethwas yw i Grist.</verse>
			<verse number="23">Er gwerth y’ch prynwyd; nac ewch yn gaethweision dynion.</verse>
			<verse number="24">Pob un yn yr hyn y galwyd ef, frodyr, yn hyny arhosed gyda Duw.</verse>
			<verse number="25">Ond am wyryfon, gorchymyn yr Arglwydd nid oes genyf; ond barn a roddaf megis un a gafodd drugaredd gan yr Arglwydd i fod yn ffyddlawn.</verse>
			<verse number="26">Tybied yr wyf, gan hyny, fod hyn yn dda o achos yr angen presennol, mai da i ddyn yw bod fel y mae.</verse>
			<verse number="27">A rwymwyd di i wraig? Na chais dy ollwng yn rhydd. Ai rhydd wyt oddiwrth wraig?</verse>
			<verse number="28">Na chais wraig. Ond os priodi hefyd, ni phechaist. Ac os prioda gwyryf, ni phechodd; ond blinder yn y cnawd a gaiff y cyfryw rai, ac myfi a’ch arbedwn chwi.</verse>
			<verse number="29">Ond hyn a ddywedaf, frodyr, Yr amser sydd wedi ei fyrhau, fel o hyn allan y bo’r rhai sydd a chanddynt wragedd, fel pe na baent a chanddynt;</verse>
			<verse number="30">a’r rhai sy’n gwylo fel pe na baent yn gwylo; a’r rhai sy’n llawenychu fel pe na baent yn llawenychu; a’r rhai sy’n prynu, fel pe na baent yn meddu;</verse>
			<verse number="31">ac y rhai sy’n arferu’r byd, fel pe na baent yn ei iawn-arferu; canys myned heibio y mae dull y byd hwn.</verse>
			<verse number="32">Ond ewyllysiaf i chwi fod heb bryder. Yr hwn sydd heb briodi sydd bryderus am bethau’r Arglwydd, pa wedd y rhynga fodd yr Arglwydd,</verse>
			<verse number="33">ond yr hwn a wreiccaodd sydd bryderus am bethau’r byd, pa wedd y rhynga fodd ei wraig.</verse>
			<verse number="34">Ac y mae gwahaniaeth rhwng y wraig briod a gwyryf; yr hon sydd heb briodi sydd bryderus am bethau’r Arglwydd, fel y byddo sanctaidd yn ei chorph ac yn ei hyspryd hefyd; ond yr hon sydd wedi priodi sydd bryderus am bethau’r byd, pa wedd y rhynga fodd ei gŵr.</verse>
			<verse number="35">A hyn, er eich lles chwi eich hunain yr wyf yn ei ddywedyd; nid fel y gosodwyf fagl arnoch, eithr er mwyn yr hyn sydd weddaidd, a dyfal-lynu wrth yr Arglwydd heb ddirdynrwydd.</verse>
			<verse number="36">Ond os yw neb yn tybied ei fod yn anweddaidd tuag at ei wyryf o ferch, os bydd hi dros flodau ei hoedran, ac os felly y mae rhaid bod, gwnaed yr hyn a ewyllysio: ni phecha; priodont.</verse>
			<verse number="37">Ond yr hwn sy’n sefyll yn sefydlog yn ei galon, heb angenrheidrwydd arno, ac a chanddo awdurdod o ran ei ewyllys ei hun, ac a benderfynodd hyn yn ei galon ei hun, sef i gadw ei wyryf o ferch, da y gwna.</verse>
			<verse number="38">Felly yr hwn sy’n rhoddi ei wyryf o ferch yn briod, da y gwna; ond yr hwn nad yw yn ei rhoddi yn briod, gwell y gwna.</verse>
			<verse number="39">Y mae gwraig yn rhwym cyhyd ag y mae ei gŵr yn fyw; ond os bu farw ei gŵr, rhydd yw i briodi yr hwn a ewyllysio;</verse>
			<verse number="40">yn unig yn yr Arglwydd: ond dedwyddach yw os felly yr erys, yn ol fy marn i; a thybiaf fy mod innau hefyd ag Yspryd Duw genyf.</verse>
		</chapter>
		<chapter number="8">
			<verse number="1">Ond am y pethau a aberthwyd i eulunod, gwyddom fod pawb o honom a gwybodaeth genym. Gwybodaeth a bair ymchwyddo, ond cariad a adeilada.</verse>
			<verse number="2">Os yw neb yn tybied ei fod yn gwybod dim, ni ŵyr etto fel y dylai wybod:</verse>
			<verse number="3">ond os yw neb yn caru Duw, hwn a adwaenir Ganddo Ef.</verse>
			<verse number="4">Am fwytta, gan hyny, y pethau a aberthwyd i eulunod, gwyddom nad yw eulun yn ddim yn y byd, ac nad oes Duw oddieithr un.</verse>
			<verse number="5">Canys er bod rhai a elwir yn dduwiau, pa un bynnag ai yn y nef ai ar y ddaear,</verse>
			<verse number="6">fel y mae duwiau lawer ac arglwyddi lawer, eithr i ni un Duw sydd, y Tad, o’r Hwn y mae pob peth, a nyni Iddo Ef; ac un Arglwydd Iesu Grist, trwy yr Hwn y mae pob peth, a nyni trwyddo Ef.</verse>
			<verse number="7">Ond nid ym mhawb y mae’r wybodaeth; ond rhai trwy eu harferu hyd y pryd hyn i’r eulun, a fwyttant beth megis wedi ei aberthu i eulun; ac eu cydwybod, a hi yn wan, a halogir.</verse>
			<verse number="8">Ond bwyd ni’n cymmeradwya ni i Dduw. Os nad ydym yn bwytta, nid ydym ar ol; nac, os bwyttawn, yn rhagori.</verse>
			<verse number="9">Ond edrychwch rhag mewn un modd i’ch rhyddid hwn fyned yn faen tarawo i’r gweiniaid;</verse>
			<verse number="10">canys os gwel neb dydi sydd a gwybodaeth genyt, yn lled-orwedd yn nheml eulun, oni fydd i’w gydwybod ef, ac ef yn wan, ei chadarnhâu i fwytta’r pethau a aberthwyd i eulunod?</verse>
			<verse number="11">Canys derfydd am y gwan trwy dy wybodaeth di, am y brawd er mwyn yr hwn y bu Crist farw.</verse>
			<verse number="12">Ac felly, gan bechu yn erbyn y brodyr, a churo eu cydwybod wan hwynt, yn erbyn Crist yr ydych yn pechu.</verse>
			<verse number="13">Gan hyny, os bwyd a bair dramgwydd i fy mrawd, ni fwyttaf gig byth, fel na bo i mi beri tramgwydd i fy mrawd.</verse>
		</chapter>
		<chapter number="9">
			<verse number="1">Nid wyf yn rhydd! Nid wyf yn apostol! Onid Iesu ein Harglwydd a welais? Onid fy ngwaith i ydych chwi yn yr Arglwydd?</verse>
			<verse number="2">Os i eraill nad wyf apostol, beth bynnag i chwi yr wyf, canys sel fy apostoliaeth ydych chwi, yn yr Arglwydd.</verse>
			<verse number="3">Fy amddiffyn i’r rhai sydd yn fy holi i, yw hyn.</verse>
			<verse number="4">Onid oes genym awdurdod i fwytta ac i yfed?</verse>
			<verse number="5">Onid oes genym awdurdod i arwain o amgylch chwaer o wraig, fel yr apostolion eraill, a brodyr yr Arglwydd, a Cephas?</verse>
			<verse number="6">Ai yn unig myfi a Barnabas sydd heb genym awdurdod i fod heb weithio?</verse>
			<verse number="7">Pwy sy’n milwrio un amser ar ei draul ei hun? Pwy sy’n plannu gwinllan, ac ei ffrwyth hi na fwytty? Neu pwy sy’n porthi praidd, ac o laeth y praidd na fwytty?</verse>
			<verse number="8">Ai yn ol dyn yr wyf yn dywedyd y pethau hyn? Neu’r Gyfraith hefyd, ai’r pethau hyn na ddywaid?</verse>
			<verse number="9">Canys yng Nghyfraith Mosheh yr ysgrifenwyd, “Ni rwymi safn ŷch yn dyrnu.”</verse>
			<verse number="10">Ai dros yr ychen y gofala Duw, neu o’n hachos ni yn hollol y dywaid? O’n hachos ni, yn wir yr ysgrifenwyd, canys mewn gobaith y dylai’r arddwr aredig, a’r dyrnwr ddyrnu mewn gobaith o gyfrannogi.</verse>
			<verse number="11">Os nyni a hauasom i chwi bethau ysprydol, ai mawr yw os nyni a fedwn eich pethau cnawdol chwi?</verse>
			<verse number="12">Os eraill a gyfrannogant o’r awdurdod hon arnoch, onid mwy nyni a gawn? Eithr nid arferasom yr awdurdod hon; eithr pob peth a oddefwn, fel na roddom neb rhyw rwystr i Efengyl Crist.</verse>
			<verse number="13">Oni wyddoch am y rhai sy’n offrymmu y pethau cyssegredig, mai y pethau o’r deml a fwyttant; a’r rhai sy’n gwasanaethu’r allor, â’r allor y mae eu cyfran?</verse>
			<verse number="14">Felly hefyd yr Arglwydd a ordeiniodd i’r rhai sy’n cyhoeddi’r Efengyl, mai o’r Efengyl y mae iddynt fyw.</verse>
			<verse number="15">Ond myfi nid arferais yr un o’r pethau hyn; ac ni ’sgrifenais y pethau hyn er mwyn felly y gwnelid tuag attaf, canys da i mi farw yn hytrach nag i’m hymffrost gael ei wneuthur yn wag gan neb:</verse>
			<verse number="16">canys os efengylaf nid oes i mi ymffrost, canys angenrhaid a osodwyd arnaf, canys gwae fydd i mi os nad efengylaf;</verse>
			<verse number="17">canys os o’m bodd y gwnaf hyn, gwobr sydd i mi; ond os o’m hanfodd, y ddisdeiniaeth a ymddiriedwyd i mi.</verse>
			<verse number="18">Pa beth, gan hyny, yw’r gwobr i mi? Fel, wrth efengylu, y gwnelwyf yr Efengyl yn ddidraul, er mwyn peidio a llawn-arferu fy awdurdod yn yr Efengyl.</verse>
			<verse number="19">Canys a myfi yn rhydd oddiwrth bawb, i bawb y gwnaethum fy hun yn gaethwas fel y rhan fwyaf yr ennillwn,</verse>
			<verse number="20">ac aethum i’r Iwddewon megis Iwddew, fel yr Iwddewon yr ennillwn; i’r rhai tan y Gyfraith, megis tan y Gyfraith, a mi heb fod tan y Gyfraith, fel y rhai tan y Gyfraith yr ennillwn;</verse>
			<verse number="21">i’r rhai digyfraith, megis digyfraith, a mi heb fod yn ddigyfraith i Dduw, eithr tan gyfraith i Grist, fel yr ennillwn y rhai digyfraith.</verse>
			<verse number="22">Aethum i’r gweiniaid yn wan, fel y gweiniaid yr ennillwn. I bawb yr aethum yn bob peth, fel ymhob modd yr achubwn rai.</verse>
			<verse number="23">A phob peth yr wyf yn ei wneud er mwyn yr Efengyl, fel y byddwyf yn gydgyfrannog o honi.</verse>
			<verse number="24">Oni wyddoch fod y rhai sy’n rhedeg mewn rhedfa i gyd yn rhedeg, ond un sy’n derbyn y gwobr?</verse>
			<verse number="25">Felly rhedwch, er mwyn derbyn o honoch. A phob un y sy’n ymdrechu yn y campau, ymhob peth y mae’n gymmedrol; hwynt-hwy yn wir fel y bo coron lygradwy i’w chael ganddynt; ond nyni, un anllygradwy.</verse>
			<verse number="26">Myfi, gan hyny, wyf felly yn rhedeg fel nid mewn ansicrwydd;</verse>
			<verse number="27">felly yr ymbaffiaf, fel nid yn curo’r awyr; eithr du-gleisio fy nghorph yr wyf, ac yn ei ddwyn yn gaeth, rhag mewn modd yn y byd, ar ol pregethu i eraill, i mi fy hun fod yn anghymmeradwy.</verse>
		</chapter>
		<chapter number="10">
			<verse number="1">Canys nid ewyllysiwn i chwi fod heb wybod, frodyr, y bu ein tadau oll dan y cwmmwl, ac i’r oll o honynt fyned trwy’r môr,</verse>
			<verse number="2">ac i’r oll o honynt eu bedyddio i Mosheh yn y cwmmwl ac yn y môr,</verse>
			<verse number="3">a chan yr oll o honynt yr un bwyd ysprydol a fwyttawyd,</verse>
			<verse number="4">a chan yr oll o honynt yr un ddiod ysprydol a yfwyd, canys yfent o graig ysprydol a’u canlynai, a’r graig oedd Crist.</verse>
			<verse number="5">Eithr yn y rhan fwyaf o honynt ni foddlonwyd Duw, canys cwympwyd hwynt yn yr anialwch.</verse>
			<verse number="6">A’r pethau hyn yn siamplau i ni y’u gwnaed, fel na byddom yn chwenychwyr pethau drwg, fel y bu iddynt hwy hefyd chwenychu.</verse>
			<verse number="7">Ac na fyddwch eulunaddolwyr, fel rhai o honynt hwy, fel yr ysgrifenwyd, “Eisteddodd y bobl i fwytta ac i yfed, a chyfodasant i chwareu.”</verse>
			<verse number="8">Ac na odinebwn, fel y bu i rai o honynt hwy odinebu, a syrthiodd mewn un dydd dair mil ar hugain.</verse>
			<verse number="9">Ac na themtiwn yr Arglwydd, fel y bu i rai o honynt hwy demtio, a chan y seirph y distrywiwyd hwy.</verse>
			<verse number="10">Ac na rwgnechwch, fel y bu i rai o honynt hwy rwgnach, a distrywiwyd hwynt gan y distrywiwr.</verse>
			<verse number="11">Ac y pethau hyn ar wedd siamplau y digwyddasant iddynt hwy; ac ysgrifenwyd hwynt er cynghor i ni ar y rhai y mae terfynau yr oesoedd wedi dyfod.</verse>
			<verse number="12">Felly, yr hwn a dybio ei fod yn sefyll, edryched na syrthio.</verse>
			<verse number="13">Temtasiwn nid ymaflodd ynoch chwi oddieithr un dynol; ond ffyddlawn yw Duw, yr Hwn ni ad eich temtio chwi uwchlaw yr hyn a allwch; eithr gwnaiff ynghyda’r temtasiwn y ddiangfa hefyd, er mwyn gallu o honoch ei ddioddef.</verse>
			<verse number="14">Gan hyny, fy anwylyd, ffowch oddiwrth eulun-addoliaeth.</verse>
			<verse number="15">Megis wrth rai synhwyrol yr wyf yn dywedyd: bernwch chwi yr hyn yr wyf yn ei adrodd.</verse>
			<verse number="16">Phiol y fendith, yr hon a fendigwn, onid cymmun gwaed Crist yw? Y bara, yr hwn a dorrwn, onid cymmun corph Crist yw? gan mai un bara, un corph ydym, a ni yn llawer; canys yr oll o honom, o’r un bara y cyfrannogwn.</verse>
			<verse number="17">Edrychwch ar yr Israel yn ol y cnawd:</verse>
			<verse number="18">y rhai sy’n bwytta’r ebyrth, onid cyfrannogion o’r allor ydynt? Pa beth, gan hyny, yr wyf yn ei ddywedyd?</verse>
			<verse number="19">Fod yr hyn a aberthwyd i eulunod yn rhywbeth? neu fod yr eulun yn rhywbeth? eithr, y pethau a abertha’r cenhedloedd, i gythreuliaid y’u haberthant ac nid i Dduw;</verse>
			<verse number="20">ac nid ewyllysiaf i chwi fyned yn gyfrannogion â’r cythreuliaid. O phiol yr Arglwydd ni ellwch yfed,</verse>
			<verse number="21">ac o phiol cythreuliaid: o fwrdd yr Arglwydd ni ellwch gyfrannogi, ac o fwrdd cythreuliaid.</verse>
			<verse number="22">Ai gyrru eiddigedd ar yr Arglwydd yr ydym? Ai cryfach nag Ef ydym?</verse>
			<verse number="23">Pob peth sydd gyfreithlawn, eithr nid pob peth sy’n llesau; pob peth sydd gyfreithlawn, eithr nid pob peth a adeilada.</verse>
			<verse number="24">Yr eiddo ei hun na fydded i neb ei geisio, eithr yr eiddo dyn arall.</verse>
			<verse number="25">Pob peth o’r a werthir yn y gigfa, bwyttewch ef heb ofyn dim er mwyn y gydwybod,</verse>
			<verse number="26">canys i’r Arglwydd y perthyn y ddaear a’i chyflawnder.</verse>
			<verse number="27">Os eich gwahodd a wna rhyw un o’r rhai digred, ac ewyllysio o honoch fyned, pob peth o’r a rodder ger eich bron,</verse>
			<verse number="28">bwyttewch heb ofyn dim er mwyn cydwybod; ond os wrthych y dywaid rhyw un, Hwn, peth a aberthwyd yw, na fwyttewch, er mwyn yr hwn a’ i mynegodd, ac er mwyn cydwybod;</verse>
			<verse number="29">a chydwybod, meddaf, nid yr eiddot ti dy hun, eithr eiddo’r llall; canys paham y mae fy rhyddid i yn cael ei farnu gan gydwybod un arall?</verse>
			<verse number="30">Os myfi trwy ras a gyfrannogaf, paham y’m ceblir am y peth am yr hwn yr wyf fi yn diolch?</verse>
			<verse number="31">Pa un bynnag, gan hyny, ai bwytta yr ydych, neu yn yfed, neu yn gwneuthur rhyw beth, pob peth gwnewch er gogoniant Duw.</verse>
			<verse number="32">Byddwch ddidramgwydd i Iwddewon a Groegiaid ac eglwys Dduw;</verse>
			<verse number="33">fel yr wyf fi ymhob peth yn rhyngu bodd pawb, heb geisio fy lles fi fy hun, eithr eiddo’r rhan fwyaf, fel yr achuber hwynt.</verse>
		</chapter>
		<chapter number="11">
			<verse number="1">Efelychwyr byddwch i mi, fel yr wyf finnau hefyd i Grist.</verse>
			<verse number="2">Ac eich canmol yr wyf, gan mai ymhob peth fy nghofio yr ydych; ac, fel y traddodais i chwi, y traddodiadau eu cadw yr ydych.</verse>
			<verse number="3">Ond ewyllysiaf i chwi wybod mai i bob dyn, y pen yw Crist; a phen y wraig yw’r gŵr; a phen Crist yw Duw.</verse>
			<verse number="4">Pob dyn yn gweddïo, neu yn prophwydo, a chanddo beth am ei ben,</verse>
			<verse number="5">cywilyddio ei ben y mae; a phob gwraig yn gweddïo, neu yn prophwydo, heb orchudd am ei phen, cywilyddio ei phen y mae, canys yr un, a’r un peth, yw a phe ei heilliesid hi.</verse>
			<verse number="6">Canys os heb orchudd y mae gwraig, cneifier hi hefyd; ond os cywilyddus i wraig ei chneifio neu ei heillio, bydded a gorchudd am dani.</verse>
			<verse number="7">Canys dyn yn wir ni ddylai fod a pheth am ei ben, gan mai delw a gogoniant Duw yw; ond y wraig, gogoniant y dyn yw;</verse>
			<verse number="8">canys nid yw dyn o wraig, eithr y wraig o ddyn;</verse>
			<verse number="9">ac ni chrewyd dyn er mwyn y wraig, eithr gwraig er mwyn y dyn.</verse>
			<verse number="10">O herwydd hyn dylai’r wraig fod ag arwydd awdurdod ar ei phen o achos yr angylion.</verse>
			<verse number="11">Er hyny, nid yw na gwraig heb ddyn, na dyn heb wraig yn yr Arglwydd,</verse>
			<verse number="12">canys yr un wedd ag y mae’ r wraig o’r dyn, felly hefyd y mae’ r dyn trwy’r wraig; a phob peth o Dduw.</verse>
			<verse number="13">Ynoch chwi eich hunain bernwch, Ai gweddus yw i wraig heb orchudd am dani weddïo Duw?</verse>
			<verse number="14">Onid yw hyd yn oed naturiaeth ei hun yn eich dysgu chwi, os bydd dyn yn wallt-laes, mai dianrhydedd yw iddo;</verse>
			<verse number="15">ond os gwraig fydd wallt-laes, gogoniant yw iddi, canys ei gwallt a roddwyd yn lle gorchudd iddi.</verse>
			<verse number="16">Ond os ymddengys neb yn gynhenus, nid oes genym ni y fath arfer, na chan eglwysi Duw.</verse>
			<verse number="17">Ond pan hyn a orchymynaf, nid wyf yn eich canmol, canys nid er gwell, eithr er gwaeth y deuwch ynghyd;</verse>
			<verse number="18">canys yn gyntaf, pan ddeloch ynghyd, clywaf mai yn yr eglwys y mae sismau yn eich plith, a rhyw faint y credaf hyn,</verse>
			<verse number="19">canys rhaid hefyd fod sectau yn eich plith, fel y bo i’r rhai cymmeradwy fyned yn amlwg yn eich plith.</verse>
			<verse number="20">Wrth ddyfod o honoch, gan hyny, ynghyd, nid yw i fwytta swpper yr Arglwydd,</verse>
			<verse number="21">canys pob un sy’n cymmeryd ei swpper ei hun o flaen arall, yn y bwytta; ac un sydd a newyn arno, ac arall yn feddw.</verse>
			<verse number="22">Onid oes tai genych i’r bwytta ac yfed ynddynt? Ai eglwys Dduw a ddirmygwch, a chywilyddio y rhai nad oes ganddynt? Pa beth a ddywedaf wrthych? A ganmolaf fi chwi yn y peth hwn? Ni’ch canmolaf Canys myfi a dderbyniais gan yr Arglwydd,</verse>
			<verse number="23">yr hyn a draddodais hefyd i chwi, y bu i’r Arglwydd Iesu yn y nos y traddodwyd Ef, gymmeryd bara;</verse>
			<verse number="24">ac, wedi diolch o Hono, torrodd, a dywedodd, Hwn, yn wir, yw Fy nghorph I, yr hwn sydd eroch: Hyn gwnewch er cof am Danaf Fi.</verse>
			<verse number="25">Yr un modd hefyd y cwppan, ar ol swpperu, gan ddywedyd, Y cwppan hwn, y cyfammod newydd yw yn Fy ngwaed I. Hyn gwnewch, cynnifer gwaith ag yr yfoch, er cof am Danaf Fi.</verse>
			<verse number="26">Canys cynnifer gwaith ag y bwyttaoch y bara hwn, ac y cwppan a yfoch, marwolaeth yr Arglwydd a fynegwch hyd oni ddelo.</verse>
			<verse number="27">Felly, pwy bynnag a fwyttao y bara hwn, neu a yfo gwppan yr Arglwydd, mewn modd annheilwng, dyledwr fydd i gorph a gwaed yr Arglwydd.</verse>
			<verse number="28">A phrofed dyn ef ei hun; ac felly o’r bara hwn bwyttaed, ac o’r cwppan hwn yfed; canys yr hwn sy’n bwytta ac yn yfed,</verse>
			<verse number="29">barnedigaeth iddo ei hun y mae efe yn ei bwytta ac yn ei hyfed, pan na wahan-farno’r corph.</verse>
			<verse number="30">O achos hyn y mae yn eich plith lawer yn weiniaid ac yn llesg, a huno y mae llawer.</verse>
			<verse number="31">Ond pe gwahan-farnem ein hunain, ni’n bernid.</verse>
			<verse number="32">Ond wrth gael ein barnu gan yr Arglwydd, yr ydym yn cael ein ceryddu, rhag, ynghyda’r byd, ein condemnio.</verse>
			<verse number="33">Gan hyny, fy mrodyr, pan ddeloch ynghyd i fwytta, arhoswch eich gilydd.</verse>
			<verse number="34">Os bydd neb a newyn arno, yn ei dŷ bwyttaed, fel nad er barnedigaeth y deloch ynghyd. Ond y pethau eraill, pan ddelwyf, a drefnaf.</verse>
		</chapter>
		<chapter number="12">
			<verse number="1">Ac am ddoniau ysprydol, frodyr, nid ewyllysiaf i chwi fod heb wybod.</verse>
			<verse number="2">Gwyddoch mai pan cenhedloedd oeddych, at yr eilunod mudion y’ch arweinid ymaith, ym mha fodd bynnag y’ch arweinid.</verse>
			<verse number="3">Gan hyny, hyspysu i chwi yr wyf, nad yw neb, yn llefaru yn Yspryd Duw, yn dywedyd, Anathema yw’ r Iesu; ac nad oes neb all ddywedyd, Yr Arglwydd yw’ r Iesu, oddieithr trwy yr Yspryd Glân.</verse>
			<verse number="4">Ac amryw ddoniau sydd, ond yr un Yspryd, ac amryw weinidogaethau sydd, ac yr un Arglwydd;</verse>
			<verse number="5">ac amryw weithrediadau sydd, ond yr un Duw,</verse>
			<verse number="6">yr Hwn sy’n gweithredu pob peth ym mhawb.</verse>
			<verse number="7">Ond i bob un y rhoddwyd eglurhad yr Yspryd er llesad:</verse>
			<verse number="8">canys i un, trwy yr Yspryd, y rhoddwyd ymadrodd doethineb; ac i arall, ymadrodd gwybodaeth, yn ol yr un Yspryd;</verse>
			<verse number="9">i arall ffydd, gan yr un Yspryd; ac i arall ddoniau i iachau, gan yr un Yspryd;</verse>
			<verse number="10">ac i arall, weithrediadau gwyrthiau; ac i arall, brophwydoliaeth; ac i arall, wahan-farnu ysprydoedd; i arall, amryw dafodau; ac i arall gyfieithiad tafodau.</verse>
			<verse number="11">A’r holl bethau hyn a weithreda yr un a’r unrhyw Yspryd, gan rannu, o’r neilldu, i bob un fel yr ewyllysia.</verse>
			<verse number="12">Canys fel y mae y corph yn un, ac aelodau lawer ganddo, a holl aelodau’r corph, a hwy yn llawer, un corph ydynt, felly hefyd y mae Crist;</verse>
			<verse number="13">canys yn un Yspryd, nyni oll, i un corph y’n bedyddiwyd, pa un bynnag ai Iwddewon ai Groegwyr, ai caethion ai rhyddion; a’r oll o honom, ag un Yspryd y’n diodwyd.</verse>
			<verse number="14">Canys y corph nid yw un aelod, eithr llawer.</verse>
			<verse number="15">Os dywaid y troed, Am nad wyf law, nid wyf o’r corph, nid yw efe, gan hyny, “Nid o’r corph.”</verse>
			<verse number="16">Ac os dywaid y glust, Am nad wyf lygad, nid wyf o’r corph, nid yw hi, gan hyny, “Nid o’r corph.”</verse>
			<verse number="17">Pe yr holl gorph fyddai llygad, pa le y byddai’r clywed? Pe’r oll fyddai clywed, pa le y byddai’ r arogliad?</verse>
			<verse number="18">Ond yn awr, Duw a osododd yr aelodau, bob un o honynt, yn y corph fel yr ewyllysiodd.</verse>
			<verse number="19">A phe bai’r oll yn un aelod, pa le y byddai’ r corph?</verse>
			<verse number="20">Ond yn awr, llawer aelod, ond un corph.</verse>
			<verse number="21">Ac ni all y llygad ddywedyd wrth y llaw, Rhaid wrthyt nid oes arnaf; nac etto y pen wrth y traed, Rhaid wrthych nid oes arnaf.</verse>
			<verse number="22">Eithr llawer mwy, yr aelodau o’r corph y sy’n edrych yn wannach, angenrheidiol ydynt;</verse>
			<verse number="23">ac y rhannau o’r corph y tybiwn eu bod yn ammharchediccach, ar y rhai hyn y rhoddwn barch helaethach; ac ein rhannau anhardd, harddwch helaethach a gant;</verse>
			<verse number="24">ond i’n rhannau hardd nid oes rhaid wrtho; eithr Duw a gyd-dymherodd y corph, gan roddi i’r rhan oedd ddiffygiol barch helaethach;</verse>
			<verse number="25">fel na byddai sism yn y corph, eithr yr un pryder dros eu gilydd gan yr aelodau;</verse>
			<verse number="26">a pha un bynnag ai dioddef a wna un aelod, cyd-ddioddef y mae yr holl aelodau; neu os gogoneddir aelod, cyd-lawenychu y mae yr holl aelodau.</verse>
			<verse number="27">A chwychwi ydych gorph Crist, ac yn aelodau o ran.</verse>
			<verse number="28">A rhai a osododd Duw yn yr eglwys; yn gyntaf, apostolion; yn ail, brophwydi; yn drydydd, athrawon; wedi hyny, wyrthiau; wedi hyny, ddoniau i iachau, cynnorthwyau, llywodraethau, rhywiogaethau tafodau.</verse>
			<verse number="29">Ai pawb sydd apostolion? Ai pawb yn brophwydi? Ai pawb yn athrawon? Ai pawb yn wneuthurwyr gwyrthiau?</verse>
			<verse number="30">Ai pawb sydd â doniau i iachau ganddynt? Ai pawb sy’n llefaru â thafodau? Ai pawb a gyfieithant?</verse>
			<verse number="31">Ond ceisiwch y doniau mwyaf. Ac etto ffordd dra-rhagorol yr wyf yn ei dangos i chwi.</verse>
		</chapter>
		<chapter number="13">
			<verse number="1">Os â thafodau dynion y llefaraf, ac â’r eiddo’ r angylion, ond cariad heb fod genyf, aethum yn efydd yn seinio, neu’n sumbal yn tincian.</verse>
			<verse number="2">Ac os bydd genyf brophwydoliaeth, a gwybod o honof y dirgeledigaethau oll a phob gwybodaeth, ac os bydd genyf yr holl ffydd hyd i fynyddoedd eu symud genyf, ond cariad heb fod genyf, diddym wyf.</verse>
			<verse number="3">Ac os i borthi tlodion y rhoddaf fy holl feddiannau, ac os traddodaf fy nghorph fel y’m llosger, ond cariad heb fod genyf, nid oes dim lleshad i mi.</verse>
			<verse number="4">Cariad sy’n hir-ymaros, sy’n gymmwynasgar; cariad ni chenfigenna; cariad nid ymffrostia;</verse>
			<verse number="5">nid ymchwydda; nid yn anweddaidd y gwnaiff; ni chais ei bethau ei hun; nid ennynir; ni chyfrif yr hyn sy ddrwg;</verse>
			<verse number="6">ni lawenycha mewn anghyfiawnder, ond cyd-lawenycha â gwirionedd;</verse>
			<verse number="7">â phob peth y cyd-ddwg; pob peth a gred efe; pob peth a obeithia efe; pob peth a ddioddefa efe.</verse>
			<verse number="8">Cariad ni syrth byth; ond pa un bynnag ai prophwydoliaethau sydd, diddymir hwynt; neu dafodau, peidiant; neu wybodaeth, diddymir hi;</verse>
			<verse number="9">canys o ran y gwyddom, ac o ran y prophwydwn;</verse>
			<verse number="10">ond pan ddelo’r perffaith, yr hyn sydd o ran a ddiddymir.</verse>
			<verse number="11">Pan oeddwn blentyn, llefarwn fel plentyn, deallwn fel plentyn, meddyliwn fel plentyn; pan ddaethum yn ddyn, diddymais bethau plentyn.</verse>
			<verse number="12">Canys gweled yr ydym yn awr trwy ddrych, mewn dammeg; ond yna wyneb yn wyneb; yn awr yr adwaen o ran, ond yna yr adnabyddaf fel y’m hadwaenir.</verse>
			<verse number="13">Ac yn awr aros y mae ffydd, gobaith, cariad, y tri hyn; a’r mwyaf o’r rhai hyn yw cariad.</verse>
		</chapter>
		<chapter number="14">
			<verse number="1">Dilynwch gariad, ond chwenychwch yr ysprydol bethau, ond mwyaf, y bo i chwi brophwydo;</verse>
			<verse number="2">canys yr hwn sy’n llefaru â thafod, nid wrth ddynion y llefara, eithr wrth Dduw, canys nid oes neb yn deall; ond yn yr yspryd y llefara ddirgeledigaethau.</verse>
			<verse number="3">Ond yr hwn sy’n prophwydo, wrth ddynion y llefara adeiladaeth a diddanwch a chysur.</verse>
			<verse number="4">Yr hwn sy’n llefaru â thafod, ef ei hun a adeilada efe; ond yr hwn sy’n prophwydo, yr eglwys a adeilada efe.</verse>
			<verse number="5">Ac ewyllysiwn i’r oll o honoch lefaru â thafodau; ond yn fwy i chwi brophwydo; a mwy yw ’r hwn sy’n prophwydo na’r hwn sy’n llefaru â thafodau, oddieithr cyfieithu o hono fel y bo i’r eglwys dderbyn adeiladaeth.</verse>
			<verse number="6">Ac yn awr, frodyr, os deuaf attoch gan lefaru â thafodau, pa lesad a wnaf i chwi, os nad wrthych y llefaraf naill ai trwy weledigaeth, neu trwy wybodaeth, neu trwy brophwydoliaeth, neu trwy ddysgad?</verse>
			<verse number="7">Beth bynnag, y pethau heb fywyd, yn rhoddi sain, pa un bynnag ai pibell, ai telyn, os gwahaniaeth yn y seiniau na roddant, pa wedd y gwybyddir yr hyn a genir â’r bibell neu ar y delyn?</verse>
			<verse number="8">Ac os sain aneglur y bydd yr udgorn yn ei roi, pwy a ymbarottoa i ryfel?</verse>
			<verse number="9">Felly chwithau hefyd â’r tafod, os nad ymadrodd dealladwy a roddwch, pa wedd y gwybyddir yr hyn a leferir, canys i’r awyr y byddwch yn llefaru?</verse>
			<verse number="10">Cymmaint ysgatfydd, o rywogaethau lleisiau sydd yn y byd, ac nid oes un rhywogaeth yn aflafar.</verse>
			<verse number="11">Os, gan hyny, na wn rym y llais, byddaf i’r hwn sy’n llefaru, yn farbariad; a’r hwn sy’n llefaru fydd i minnau yn farbariad.</verse>
			<verse number="12">Felly chwithau hefyd, gan mai awyddus ydych i ddoniau ysprydol, er adeiladaeth yr eglwys, ceisiwch fod ag helaethder genych.</verse>
			<verse number="13">Gan hyny, yr hwn sy’n llefaru â thafod, gweddïed y bo iddo gyfieithu;</verse>
			<verse number="14">canys os gweddïaf â thafod, fy yspryd a weddïa, ond fy neall sydd yn ddiffrwyth.</verse>
			<verse number="15">Pa beth, gan hyny, sydd? Gweddïaf â’r yspryd, a gweddïaf â’r meddwl hefyd: canaf â’r yspryd, a chanaf â’r meddwl hefyd.</verse>
			<verse number="16">Canys os bendithi â’ r yspryd, pa wedd y bydd i’r hwn sy’n cyflawni lle’r anghyfarwydd ddweud yr Amen ar dy ddodiad diolch di, pan na ŵyr pa beth yr wyt yn ei ddywedyd?</verse>
			<verse number="17">Canys tydi yn wir, da y diolchi, eithr y llall nid adeiledir.</verse>
			<verse number="18">Diolch yr wyf i Dduw, mwy na’r oll o honoch y llefaraf â thafodau;</verse>
			<verse number="19">eithr yn yr eglwys ewyllysiwn lefaru pum gair â’m deall, fel y dysgwyf eraill hefyd, rhagor myrddiynau o eiriau â thafod.</verse>
			<verse number="20">Fy mrodyr, na fyddwch blant mewn deall; eithr mewn drygioni byddwch fabanod, ond mewn deall byddwch berffaith.</verse>
			<verse number="21">Yn y Gyfraith yr ysgrifenwyd, “Trwy rai estronieithus, ac â gwefusau estroniaid, y llefaraf wrth y bobl hyn, ac hyd yn oed felly, ni’m gwrandawant, medd yr Arglwydd.”</verse>
			<verse number="22">Felly tafodau, er arwydd y maent, nid i’r rhai sy’n credu, eithr i’r rhai digred; ond prophwydoliaeth, nid i’r rhai digred, ond i’r rhai sy’n credu.</verse>
			<verse number="23">Gan hyny, os daw yr eglwys oll ynghyd, a phawb a lefarant â thafodau, a dyfod i mewn o rai anghyfarwydd neu ddigred, oni ddywedant mai allan o’ch pwyll yr ydych?</verse>
			<verse number="24">Ond os pawb a brophwydant, a dyfod i mewn o ryw un digred neu anghyfarwydd, argyhoeddir ef gan bawb, bernir ef gan bawb, dirgelion ei galon a ant yn amlwg;</verse>
			<verse number="25">ac felly, wedi syrthio ar ei wyneb, yr addola Dduw gan fynegi, Yn wir, Duw sydd yn eich plith.</verse>
			<verse number="26">Pa beth, gan hyny, sydd, frodyr? Pan ddeloch ynghyd, pob un sydd â psalm ganddo, â dysgad ganddo, â datguddiad ganddo, â thafod ganddo, â chyfieithiad ganddo.</verse>
			<verse number="27">Bydded i bob peth ei wneuthur er adeiladaeth. Os â thafod y bydd neb yn llefaru, bob yn ddau, neu o’r mwyaf bob yn dri, bydded, a hyny ar gylch, a bydded i un gyfieithu;</verse>
			<verse number="28">ond os na fydd cyfieithydd, tawed yn yr eglwys; ac wrtho ei hun llefared, ac wrth Dduw.</verse>
			<verse number="29">Ond y prophwydi, bydded i ddau neu dri lefaru, ac i’r lleill wahan-farnu.</verse>
			<verse number="30">Ond os i un arall y datguddier yn ei eistedd, bydded i’r cyntaf dewi;</verse>
			<verse number="31">canys bob yn un y gellwch oll brophwydo, fel y bo i bawb ddysgu a phawb eu diddanu;</verse>
			<verse number="32">ac ysprydoedd y prophwydi, i’r prophwydi y darostyngir hwynt;</verse>
			<verse number="33">canys nid yw Duw yn Dduw annhrefn, eithr yn Dduw heddwch, fel yn holl eglwysi’r saint.</verse>
			<verse number="34">Y gwragedd, yn yr eglwysi tawont, canys ni chaniatteir iddynt lefaru, eithr darostynger hwynt, fel y mae’r Gyfraith hefyd yn dywedyd:</verse>
			<verse number="35">ond os dysgu rhyw beth a ewyllysiant, gartref â’u gwŷr eu hunain ymofynont, canys cywilyddus yw i wraig lefaru yn yr eglwys.</verse>
			<verse number="36">Ai oddiwrthych chwi y bu i air Duw ddyfod allan; neu attoch chwi yn unig y daeth?</verse>
			<verse number="37">Os tybia neb ei fod yn brophwyd neu yn ysprydol, cydnabydded y pethau yr wyf yn eu hysgrifenu attoch mai gorchymyn yr Arglwydd ydynt;</verse>
			<verse number="38">ond os yw neb heb wybod, heb wybod y bo.</verse>
			<verse number="39">Felly, fy mrodyr, dymunwch brophwydo; a llefaru â thafodau na warherddwch;</verse>
			<verse number="40">ond bydded i bob peth ei wneud yn weddaidd ac mewn trefn.</verse>
		</chapter>
		<chapter number="15">
			<verse number="1">Ac hyspysu yr wyf i chwi, frodyr, yr Efengyl a efengylais i chwi, yr hon hefyd a dderbyniasoch; yn yr hon hefyd yr ydych yn sefyll;</verse>
			<verse number="2">a thrwy yr hon hefyd yr ydych yn cael eich achub; hyspysu yr wyf i chwi â pha ymadrodd yr efengylais i chwi, os ei ddal yn dỳn yr ydych, oddieithr mai yn ofer y credasoch.</verse>
			<verse number="3">Canys traddodais i chwi, yn gyntaf, yr hyn a dderbyniais hefyd, y bu i Crist farw am ein pechodau yn ol yr Ysgrythyrau;</verse>
			<verse number="4">ac y claddwyd Ef, ac y cyfodwyd y trydydd dydd yn ol yr Ysgrythyrau;</verse>
			<verse number="5">ac yr ymddangosodd i Cephas;</verse>
			<verse number="6">yna i’r deuddeg; wedi hyny, yr ymddangosodd i fwy na phum cant o frodyr ar unwaith, o’r rhai y mae’r rhan fwyaf yn aros hyd yr awr hon, ond rhai a hunasant.</verse>
			<verse number="7">Wedi hyny yr ymddangosodd i Iago;</verse>
			<verse number="8">yna i’r apostolion oll; ac yn ddiweddaf o’r cwbl, fel i un annhymmig, yr ymddangosodd i minnau hefyd:</verse>
			<verse number="9">canys myfi wyf y lleiaf o’r apostolion, yr hwn nid wyf deilwng i’m galw yn apostol, o herwydd erlid o honof eglwys Dduw;</verse>
			<verse number="10">ond trwy ras Duw ydwyf yr hyn ydwyf; a’i ras Ef, yr hwn a fu tuag attaf, nid ofer fu, eithr yn helaethach na hwynt oll y llafuriais; ond nid myfi chwaith eithr gras Duw yr hwn oedd gyda mi.</verse>
			<verse number="11">Pa un bynnag, gan hyny, ai myfi, ai hwynt-hwy, felly y pregethwn, ac felly y credasoch.</verse>
			<verse number="12">Ac os Crist a bregethir, mai o feirw y cyfodwyd Ef, pa fodd y dywaid rhai yn eich plith chwi, “Adgyfodiad y meirwon nid oes mo’no”?</verse>
			<verse number="13">Ac os “Adgyfodiad y meirwon nid oes mo’no,” Crist ni chyfodwyd chwaith;</verse>
			<verse number="14">ac os “Crist ni chyfodwyd,” gwag, gan hyny, yw ein pregethiad ni, a gwag eich ffydd chwi;</verse>
			<verse number="15">a cheir ni hefyd yn au-dystion Duw, canys tystiasom yn erbyn Duw y cyfododd Efe Grist, yr Hwn ni chyfododd Efe, os yn wir meirwon ni chyfodir;</verse>
			<verse number="16">canys os “meirwon ni chyfodir,” ni fu i Grist chwaith Ei gyfodi;</verse>
			<verse number="17">ac os Crist ni chyfodwyd, ofer yw eich ffydd, yr ydych etto yn eich pechodau.</verse>
			<verse number="18">Gan hyny, hefyd am y rhai a hunasant yng Nghrist y darfu.</verse>
			<verse number="19">Os yn y bywyd hwn yng Nghrist y bum a’n hunig obaith, truanach na phawb o ddynion ydym.</verse>
			<verse number="20">Ond yn awr, Crist a gyfodwyd o feirw, blaen-ffrwyth y rhai a hunasant;</verse>
			<verse number="21">canys gan mai trwy ddyn y mae marwolaeth, trwy ddyn hefyd y mae adgyfodiad meirwon;</verse>
			<verse number="22">canys fel yn Adam y mae pawb yn meirw, felly hefyd yng Nghrist pawb a fywheir: ond pob un yn ei drefn ei hun;</verse>
			<verse number="23">y blaen ffrwyth yw Crist; wedi hyny y rhai ydynt eiddo Crist, yn Ei ddyfodiad Ef;</verse>
			<verse number="24">yna y diwedd, pan draddoda Efe y deyrnas i Dduw a’ r Tad, pan fydd wedi diddymmu pob llywodraeth a phob awdurdod a gallu;</verse>
			<verse number="25">canys rhaid Iddo Ef deyrnasu hyd oni osodo Ei holl elynion dan Ei draed.</verse>
			<verse number="26">Y gelyn olaf a ddiddymir, sef yr angau, canys pob peth a ddarostyngodd Efe dan Ei draed Ef.</verse>
			<verse number="27">A phan ddywedo fod pob peth wedi ei ddarostwng, amlwg yw mai oddieithr yr Hwn a ddarostyngodd bob peth Iddo,</verse>
			<verse number="28">yna y Mab Ei hun hefyd a ddarostyngir i’r Hwn a ddarostyngodd bob peth Iddo Ef, fel y byddo Duw oll yn oll.</verse>
			<verse number="29">Canys pa beth a wna y rhai yn cael eu bedyddio dros y meirw, os y meirwon yn hollol ni chyfodir? Paham y maent yn cael eu bedyddio hefyd trostynt?</verse>
			<verse number="30">Paham yr ydym ninnau hefyd mewn perygl bob awr?</verse>
			<verse number="31">Peunydd yr wyf yn marw, myn eich ymffrost, frodyr, yr hwn sydd genyf yng Nghrist Iesu ein Harglwydd.</verse>
			<verse number="32">Os yn ol dyn yr ymleddais â bwystfilod yn Ephesus, pa lesad yw i mi? Os “meirwon ni chyfodir,” bwyttawn ac yfwn, canys y foru marw yr ydym.</verse>
			<verse number="33">Nac arweinier chwi ar gyfeiliorn: moesau da a lygrir gan ymddiddanion drwg.</verse>
			<verse number="34">Deffrowch yn gyfiawn, ac na phechwch; canys anwybodaeth am Dduw sydd gan rai: er codi cywilydd ynoch yr wyf yn llefaru.</verse>
			<verse number="35">Eithr dywaid rhyw un, Pa fodd y cyfodir y meirw? ac a pha ryw gorph y deuant?</verse>
			<verse number="36">O ynfyd, yr hyn yr wyt ti yn ei hau, ni fywheir oni bydd farw.</verse>
			<verse number="37">A’r hyn a heui, nid y corph a fydd yr wyt yn ei hau, eithr gronyn noeth, ysgatfydd o wenith,</verse>
			<verse number="38">neu o ryw un o’r hadau eraill, ond Duw sy’n rhoddi iddo gorph fel yr ewyllysiodd, ac i bob un o’r hadau ei gorph ei hun.</verse>
			<verse number="39">Nid yw pob cnawd unrhyw gnawd, eithr un cnawd sydd gan ddynion, a chnawd arall gan anifeiliaid, a chnawd arall gan ehediaid, ac arall gan bysgod;</verse>
			<verse number="40">a chyrph nefol sydd, a chyrph daearol; eithr un yw gogoniant y rhai nefol,</verse>
			<verse number="41">ac arall yw gogoniant y rhai daearol: un gogoniant sydd i’r haul, ac arall yw gogoniant y lloer, ac arall gogoniant y ser, canys rhwng seren a seren y mae gwahaniaeth mewn gogoniant;</verse>
			<verse number="42">felly hefyd y mae adgyfodiad y meirw: heuir ef mewn llygredigaeth, cyfodir mewn anllygredigaeth;</verse>
			<verse number="43">heuir mewn ammharch, cyfodir mewn gogoniant; heuir mewn gwendid, cyfodir mewn gallu; heuir yn gorph anianol, cyfodir yn gorph ysprydol; os oes corph anianol, y mae hefyd un ysprydol.</verse>
			<verse number="44">Felly hefyd yr ysgrifenwyd, “Aeth y dyn cyntaf, Adam,</verse>
			<verse number="45">yn enaid byw,” a’r Adam diweddaf yn yspryd yn bywhau;</verse>
			<verse number="46">eithr nid cyntaf yr ysprydol, eithr yr anianol, a chwedi’n yr ysprydol.</verse>
			<verse number="47">Y dyn cyntaf o’r ddaear yn ddaearol; yr ail ddyn, o’r nef.</verse>
			<verse number="48">Ac y cyfryw ag yw y daearol, y cyfryw hefyd yw y rhai daearol;</verse>
			<verse number="49">ac y cyfryw ag yw y nefol, y cyfryw hefyd yw y rhai nefol; ac fel y dygasom ddelw y daearol, dygwn hefydd ddelw y nefol.</verse>
			<verse number="50">A hyn meddaf, frodyr, Cig a gwaed ni allant etifeddu teyrnas Dduw, a llygredigaeth nid yw’n etifeddu anllygredigaeth.</verse>
			<verse number="51">Wele, dirgelwch a ddywedaf wrthych, Nid pawb o honom a hunant, ond pawb o honom a newidir, mewn moment, ar darawiad llygad, wrth yr udgorn diweddaf;</verse>
			<verse number="52">canys udgorn a gân, a’r meirw a gyfodir yn anllygredig, a nyni a newidir;</verse>
			<verse number="53">canys rhaid i’r llygradwy hwn ymwisgo ag anllygredigaeth, a’r marwol hwn ymwisgo ag anfarwoldeb;</verse>
			<verse number="54">a phan ddarffo i’r llygradwy hwn ymwisgo ag anllygredigaeth, ac i’r marwol hwn ymwisgo ag anfarwoldeb, yna y digwydd yr ymadrodd sydd ysgrifenedig, “Llyngcwyd angau am byth.”</verse>
			<verse number="55">Pa le, angau, y mae dy fuddugoliaeth di? Pa le, angau, y mae dy golyn di?</verse>
			<verse number="56">Colyn yr angau yw pechod; a gallu pechod yw’ r Gyfraith.</verse>
			<verse number="57">Ond i Dduw y byddo’ r diolch, yr Hwn sy’n rhoi i ni y fuddugoliaeth trwy ein Harglwydd Iesu Grist.</verse>
			<verse number="58">Felly, fy mrodyr anwyl, byddwch sefydlog, yn ddiymmod, yn helaethion yngwaith yr Arglwydd yn wastadol, gan wybod nad yw eich llafur yn wag yn yr Arglwydd.</verse>
		</chapter>
		<chapter number="16">
			<verse number="1">Ac am y gasgl y sydd i’r saint; fel yr ordeiniais i eglwysi Galatia, felly gwnewch chwithau hefyd.</verse>
			<verse number="2">Y dydd cyntaf o’r wythnos pob un o honoch rhodded heibio yn ei ymyl, gan drysori fel y llwyddodd, rhag pan ddelwyf, yr amser hwnw, y bo’r gasgl.</verse>
			<verse number="3">A phan ddelwyf, pa rai bynnag a gymmeradwyoch, â llythyrau y danfonaf hwynt i ddwyn eich caredigrwydd i Ierwshalem:</verse>
			<verse number="4">ac os teilwng bydd o fyned o honof finnau hefyd, ynghyda mi yr ant.</verse>
			<verse number="5">Ond deuaf attoch, pan trwy Macedonia y byddaf wedi tramwy;</verse>
			<verse number="6">canys trwy Macedonia yr wyf yn tramwy; ac ynghyda chwi ysgatfydd yr arhosaf, neu y gauafaf hefyd, fel y’m hebryngoch i ba le bynnag yr elwyf;</verse>
			<verse number="7">canys nid ewyllysiaf eich gweled chwi yn awr ar fy hynt; canys gobeithio yr wyf aros rhyw ennyd gyda chwi, os yr Arglwydd a’i caniatta.</verse>
			<verse number="8">Ond arhosaf yn Ephesus hyd y Pentecost; canys drws a agorwyd i mi,</verse>
			<verse number="9">un mawr ac effeithiol; a gwrthwynebwyr lawer sydd.</verse>
			<verse number="10">Ond os daw Timothëus, edrychwch ar fod o hono yn ddiofn gyda chwi, canys gwaith yr Arglwydd y mae yn ei weithio, fel yr wyf finnau hefyd.</verse>
			<verse number="11">Na fydded i neb, gan hyny, ei ddiystyru ef; ond hebryngwch ef mewn heddwch fel y delo attaf, canys ei ddisgwyl ef yr wyf ynghyda’r brodyr.</verse>
			<verse number="12">Ac am y brawd Apolos, llawer yr ymbiliais ag ef am ddyfod attoch gyda’r brodyr; ond yn hollol nid oedd ei ewyllys i ddyfod yn awr, ond daw pan fydd ganddo amser cyfaddas.</verse>
			<verse number="13">Gwyliwch; sefwch yn y ffydd; ymwrolwch; ymgryfhewch;</verse>
			<verse number="14">eich holl bethau, mewn cariad y gwneler hwynt.</verse>
			<verse number="15">Ac attolygaf i chwi, frodyr, (gwyddoch am dŷ Stephanas ei fod yn flaen-ffrwyth Achaia, ac i weinidogaeth y saint y gosodasant eu hunain),</verse>
			<verse number="16">y bo i chwithau hefyd fod yn ddarostyngedig i’r cyfryw rai, ac i bob un sydd yn cydweithio ac yn llafurio.</verse>
			<verse number="17">A llawen wyf am ddyfodiad Stephanas a Ffortunatus ac Achaicus; canys eich diffyg chwi hwy a gyflawnasant;</verse>
			<verse number="18">canys adlonasant fy yspryd i ac yr eiddo chwi; cydnabyddwch, gan hyny, y cyfryw rai.</verse>
			<verse number="19">Eich annerch y mae eglwysi Asia. Eich annerch yn yr Arglwydd, yn ddirfawr, y mae Acwila a Phrisca, ynghyda’r eglwys sydd yn eu tŷ.</verse>
			<verse number="20">Eich annerch y mae’r brodyr oll. Annerchwch eich gilydd â chusan sanctaidd.</verse>
			<verse number="21">Yr annerch a’m llaw i Paul.</verse>
			<verse number="22">Os rhyw un na char yr Arglwydd, bydded anathema, Maran atha.</verse>
			<verse number="23">Gras yr Arglwydd Iesu Grist fo gyda chwi.</verse>
			<verse number="24">Fy serch fo gyda phawb o honoch yng Nghrist Iesu. Amen.</verse>
		</chapter>
	</book>
	<book number="47">
		<chapter number="1">
			<verse number="1">Paul, Apostol i Iesu Grist trwy ewyllys Duw, a Timothëus ein brawd, at eglwys Dduw y sydd yn Corinth, ynghyda’r saint oll y sydd yn Achaia;</verse>
			<verse number="2">gras i chwi a thangnefedd oddiwrth Dduw ein Tad a’r Arglwydd Iesu Grist.</verse>
			<verse number="3">Bendigedig fyddo Duw, a Thad ein Harglwydd Iesu Grist,</verse>
			<verse number="4">Tad y trugareddau, a Duw pob diddanwch, yr Hwn sydd yn ein diddanu yn ein holl orthrymder, fel y gallom ddiddanu y rhai sydd ymhob gorthrymder, trwy’r diddanwch â’r hwn yr ydym ein hunain yn cael ein diddanu gan Dduw.</verse>
			<verse number="5">Canys fel tros fesur y mae dioddefiadau Crist i ni, felly trwy Grist tros fesur y mae ein diddanwch.</verse>
			<verse number="6">A pha un bynnag ai ein gorthrymmu yr ydys, er eich diddanwch chwi a’ ch iachawdwriaeth y mae; neu ein diddanu yr ydys, er eich diddanwch chwi y mae, yr hwn sy’n gweithio yng</verse>
			<verse number="7">ngoddefiad yr un dioddefiadau ag yr ydym ni yn eu dioddef. Ac ein gobaith sydd ddiymmod am danoch,</verse>
			<verse number="8">gan wybod o honom fel mai cyfrannogion ydych o’r dioddefiadau, felly hefyd yr ydych o’r diddanwch. Canys nid ewyllysiwn i chwi fod heb wybod, frodyr, am ein gorthrymder a ddigwyddodd yn Asia, mai yn ddirfawr, a thu hwnt i’n gallu y pwyswyd arnom,</verse>
			<verse number="9">hyd onid oeddym yn anobeithio hyd yn oed o fyw; eithr ni ein hunain, ynom ein hunain yr oedd genym atteb marwolaeth fel na byddem yn ymddiried ynom ein hunain,</verse>
			<verse number="10">eithr yn Nuw yr Hwn sy’n cyfodi’r meirw; yr Hwn, o’r cyfryw ddirfawr farwolaeth a’n gwaredodd, ac a’n gweryd;</verse>
			<verse number="11">yn yr Hwn y gobeithiwn y gweryd ni etto hefyd, a chwithau hefyd yn cyd-gynnorthwyo trosom â gweddi, fel am y rhodd i ni trwy weddi llawer o bersonau, y rhodder diolch gan lawer trosom.</verse>
			<verse number="12">Canys ein hymffrost yw hyn, sef tystiolaeth ein cydwybod mai mewn sancteiddrwydd a symlrwydd duwiol, nid mewn doethineb cnawdol eithr yng ngras Duw yr ymddygasom yn y byd, a mwy tros fesur tuag attoch chwi.</verse>
			<verse number="13">Canys nid pethau eraill yr ydym yn eu hysgrifenu attoch na’r rhai yr ydych un ai yn eu darllen neu hyd yn oed yn eu cydnabod,</verse>
			<verse number="14">a gobeithiaf mai hyd y diwedd y cydnabyddwch; fel hefyd y cydnabuoch ni o ran, mai eich ymffrost ydym, fel ag yr ydych chwi ein hymffrost ni, yn nydd ein Harglwydd Iesu.</verse>
			<verse number="15">Ac yn y goel hon yr oeddwn yn ewyllysio o’r blaen ddyfod attoch,</verse>
			<verse number="16">fel y byddai ail ras i chwi, a thrwoch chwi dramwy i Macedonia, a dyfod trachefn o Macedonia attoch, a chael fy hebrwng genych chwi i Iwdea.</verse>
			<verse number="17">Wrth ewyllysio hyn, ynte, ai ysgafnder yn wir a arferais? Y pethau yr wyf yn eu bwriadu, ai yn ol y cnawd yr wyf yn eu bwriadu fel y byddai gyda mi yr Ie, ïe, a’r Nage, nage?</verse>
			<verse number="18">Ond fel mai ffyddlawn yw Duw, ein hymadrodd wrthych nid yw “Ie” a “Nage:” canys Mab Duw, Iesu Grist,</verse>
			<verse number="19">yr Hwn a bregethwyd yn eich plith genym, genyf fi a Silfanus a Thimothëus, nid ydoedd “Ie” a “Nage,” eithr “Ie” ydoedd ynddo Ef;</verse>
			<verse number="20">canys cynnifer ag yw addewidion Duw, ynddo Ef y mae’r “Ie;” a chan hyny, trwyddo Ef hefyd y mae’ r Amen, er gogoniant i Dduw trwom ni.</verse>
			<verse number="21">A’r hwn sydd yn ein sefydlu ni gyda chwi yng Nghrist, ac a’n henneiniodd,</verse>
			<verse number="22">yw Duw, ac a’n seliodd, ac a roes ernes yr Yspryd yn ein calonnau.</verse>
			<verse number="23">Ac myfi, galw Duw yn dyst ar fy enaid yr wyf mai gan eich arbed ni ddaethum etto i Corinth:</verse>
			<verse number="24">nid am ein bod yn arglwyddiaethu ar eich ffydd chwi, eithr cyd-weithwyr i’ch llawenydd ydym; canys trwy ffydd yr ydych yn sefyll.</verse>
		</chapter>
		<chapter number="2">
			<verse number="1">A phenderfynais hyn ynof fy hun, mai mewn tristwch na ddeuwn trachefn attoch:</verse>
			<verse number="2">canys os myfi a’ch tristaf chwi, yna pwy yw’r hwn yn fy llawenhau, oddieithr yr hwn a dristawyd genyf?</verse>
			<verse number="3">Ac ysgrifenais hyn ei hun fel na fyddai i mi, wedi dyfod o honof, gael tristwch oddiwrth y rhai y dylwn gael llawenydd ganddynt, gan ymddiried yn yr oll o honoch fod fy llawenydd i yn llawenydd yr oll o honoch.</verse>
			<verse number="4">Canys o lawer o orthrymder a chyfyngder calon yr ysgrifenais attoch â llawer o ddagrau, nid fel y’ch tristaid, eithr fel y byddai’r cariad yn hyspys i chwi, yr hwn sydd genyf yn fwy tros fesur tuag attoch.</verse>
			<verse number="5">Ac os bu i neb beri tristwch, nid i myfi y parodd dristwch, eithr o ran (fel na phwyswyf arnoch ) i’r oll o honoch.</verse>
			<verse number="6">Digon i’r cyfryw ddyn yw’r cerydd hwn gan y rhan fwyaf; ac felly i’r gwrthwyneb;</verse>
			<verse number="7">yn hytrach, maddeuwch chwi a diddenwch ef, rhag ysgatfydd trwy ei dristwch gormodol y llyngcer y cyfryw.</verse>
			<verse number="8">Gan hyny, attolygaf i chwi gadarnhau eich cariad tuag atto:</verse>
			<verse number="9">canys er mwyn hyn hefyd yr ysgrifenais, fel y gwybyddwn y prawf o honoch ai ymhob peth yr ydych yn ufudd.</verse>
			<verse number="10">Ac i’r hwn yr ydych yn maddeu peth, minnau hefyd wyf; canys yr hyn a faddeuais i, os rhyw beth a faddeuais, er eich mwyn chwi y maddeuais ym mherson Crist,</verse>
			<verse number="11">fel nad ynniller trosom gan Satan, canys o’i ddychymmygion ef nid ydym anwybodus.</verse>
			<verse number="12">Ac wedi dyfod i Troas er Efengyl Grist, a drws wedi ei agoryd i mi yn yr Arglwydd,</verse>
			<verse number="13">ni chefais orphwysdra i’m hyspryd, am na chefais Titus fy mrawd: eithr wedi canu yn iach iddynt, aethum allan i Macedonia.</verse>
			<verse number="14">Ond i Dduw y bo’r diolch, yr Hwn sydd bob amser yn ein harwain yn orfoleddus yng Nghrist, ac yn amlygu trwom arogledd y wybodaeth am Dano ymhob lle;</verse>
			<verse number="15">canys per-arogl Crist ydym i Dduw, yn y rhai sy’n cael eu hachub, ac yn y rhai sy’n myned ar goll;</verse>
			<verse number="16">i’r naill yn arogl o farwolaeth i farwolaeth; ac i’r lleill yn arogl o fywyd i fywyd. Ac i’r pethau hyn pwy sydd ddigonol?</verse>
			<verse number="17">Canys nid ydym, fel y rhan fawr, yn llygru gair Duw; eithr fel o burdeb, eithr fel o Dduw yngwydd Duw yng Nghrist yr ym yn llefaru.</verse>
		</chapter>
		<chapter number="3">
			<verse number="1">Ai dechreu trachefn ganmol ein hunain yr ydym? A oes arnom, fel ar rai, raid wrth epistolau canmoliaeth attoch, neu oddiwrthych?</verse>
			<verse number="2">Ein hepistol ydych chwi, yn ysgrifenedig yn ein calonnau, yn cael ei adnabod a’i ddarllen gan bob dyn;</verse>
			<verse number="3">yn cael eich amlygu eich bod epistol Crist, wedi ei weini genym, wedi ei ysgrifenu nid ag ingc, eithr ag Yspryd y Duw byw, nid mewn llechau cerrig, eithr yn llechau cnawdol y galon.</verse>
			<verse number="4">A hyder o’r fath hon sydd genym trwy Grist tuag at Dduw;</verse>
			<verse number="5">nid ein bod, o honom ein hunain, yn ddigonol i feddwl dim megis o honom ein hunain, eithr ein digonedd oddiwrth Dduw y mae;</verse>
			<verse number="6">yr Hwn hefyd a’n gwnaeth ni yn weinidogion digonol cyfammod newydd, nid o’r llythyren eithr o’ r yspryd; canys y llythyren a ladd, ond yr yspryd a fywha.</verse>
			<verse number="7">Ond os gweinidogaeth angau, wedi ei hysgrifenu a’i hargraphu ar gerrig, fu mewn gogoniant, fel na allai meibion Israel edrych yn graff ar wyneb Mosheh o achos gogoniant ei wyneb, yr hwn ogoniant oedd yn cael ei ddiddymmu,</verse>
			<verse number="8">pa fodd yn hytrach na fydd gweinidogaeth yr Yspryd mewn gogoniant?</verse>
			<verse number="9">canys os yw gweinidogaeth condemniad yn ogoniant, llawer mwy y rhagora gweinidogaeth cyfiawnder mewn gogoniant;</verse>
			<verse number="10">canys ni ogoneddwyd yr hyn a ogoneddwyd, yn y rhan hon, o herwydd y gogoniant tra-rhagorol:</verse>
			<verse number="11">canys os oedd yr hyn a ddiddymir, mewn gogoniant, llawer mwy y mae’ r hyn sy’n aros mewn gogoniant.</verse>
			<verse number="12">Gan hyny, a’r cyfryw obaith genym, hyfder mawr, a arferwn;</verse>
			<verse number="13">ac nid fel yr oedd Mosheh yn gosod gorchudd ar ei wyneb fel na chraffai meibion Israel ar ddiwedd yr hyn oedd yn cael ei ddiddymmu;</verse>
			<verse number="14">eithr caledwyd eu meddyliau; canys hyd y dydd heddyw, wrth ddarllen yr hen gyfammod, yr un gorchudd sy’n aros heb ei godi, yr hwn, yng Nghrist y diddymmir ef.</verse>
			<verse number="15">Eithr hyd heddyw, pan ddarllener Mosheh, gorchudd sy’n gorwedd ar eu calon hwynt;</verse>
			<verse number="16">ond pan dry hi at yr Arglwydd, tynnir ymaith y gorchudd.</verse>
			<verse number="17">A’r Arglwydd, yr Yspryd yw; a lle y mae Yspryd yr Arglwydd, y mae rhyddid.</verse>
			<verse number="18">Ond nyni oll, â gwyneb heb orchudd arno, yn gwrthdaflu, fel drych, ogoniant yr Arglwydd, i’r un ddelw y’n traws-ffurfir, o ogoniant i ogoniant, fel oddiwrth yr Arglwydd, yr Yspryd.</verse>
		</chapter>
		<chapter number="4">
			<verse number="1">Gan hyny, a chenym y weinidogaeth hon, fel y trugarhawyd wrthym, nid ydym yn pallu;</verse>
			<verse number="2">eithr ymwrthodasom â chuddiedig bethau cywilydd, heb rodio mewn anfadrwydd, na thrin Gair Duw yn dwyllodrus, eithr trwy amlygiad y gwirionedd yn canmol ein hunain i bob cydwybod dynion yngolwg Duw.</verse>
			<verse number="3">Ac os cuddiedig hefyd yw ein hefengyl, yn y rhai sy’n myned ar goll y mae yn guddiedig;</verse>
			<verse number="4">yn y rhai, duw y byd hwn a ddallodd feddyliau y rhai digred, fel na thywynai arnynt lewyrch efengyl ogoneddus Crist, yr Hwn yw delw Dduw.</verse>
			<verse number="5">Canys nid ni ein hunain yr ydym yn ein pregethu, eithr Crist Iesu yr Arglwydd, a ni ein hunain yn weision i chwi er mwyn yr Iesu.</verse>
			<verse number="6">Canys Duw, yr Hwn a ddywedodd, “O dywyllwch goleuni a lewyrcha,” yw’r Hwn a lewyrchodd yn eich calonnau, i roddi goleuni gwybodaeth gogoniant Duw yn wyneb Iesu Grist.</verse>
			<verse number="7">Ond y mae genym y trysor hwn mewn llestri pridd, fel y bo rhagoroldeb y gallu o Dduw, ac nid o honom ni.</verse>
			<verse number="8">O bob parth y gwesgir arnom, eithr heb ein cyfyngu; wedi ein dyrysu, eithr nid yn ddiobaith;</verse>
			<verse number="9">yn cael ein herlid, eithr heb ein gadael; yn cael ein bwrw i lawr, eithr heb ddarfod am danom;</verse>
			<verse number="10">peunydd yn cylch-arwain marweiddiad yr Iesu yn ein corph, fel y bo i fywyd yr Iesu hefyd ei amlygu yn ein corph,</verse>
			<verse number="11">canys yn wastad nyni y sydd fyw a draddodir i farwolaeth er mwyn Iesu, fel y bo i fywyd yr Iesu ei amlygu yn ein cnawd marwol.</verse>
			<verse number="12">Felly, angau sy’n gweithio ynom ni, ond bywyd ynoch chwi.</verse>
			<verse number="13">Ond a chenym yr un yspryd ffydd, yn ol yr hyn sydd ysgrifenedig, “Credais, gan hyny y lleferais,” nyni hefyd ym yn credu, a chan hyny llefaru yr ydym;</verse>
			<verse number="14">gan wybod y bydd i’r Hwn a gyfododd yr Arglwydd Iesu, ein cyfodi ninnau hefyd ynghydag Iesu,</verse>
			<verse number="15">ac ein gosod gerbron ynghyda chwi; canys pob peth sydd er eich mwyn, fel y bo i’r gras, wedi amlhau trwy ddiolchgarwch y rhan fwyaf, ymhelaethu i ogoniant Duw.</verse>
			<verse number="16">O herwydd hyny, nid ydym yn pallu; eithr os yw ein dyn oddi allan yn cael ei ddifetha, er hyny, ein dyn oddi mewn a adnewyddir o ddydd i ddydd;</verse>
			<verse number="17">canys ysgafnder presennol ein gorthrymder, yn ddirfawr a dirfawr, bwys tragywyddol gogoniant a weithia efe i ni,</verse>
			<verse number="18">a ni nid yn edrych ar y pethau a welir, eithr ar y rhai na welir, canys y pethau a welir, am ryw amser y maent; ond y rhai na welir, tragywyddol ydynt.</verse>
		</chapter>
		<chapter number="5">
			<verse number="1">Canys gwyddom, os ein daearol dŷ o’r babell hon a ddattodir, fod adeilad oddiwrth Dduw genym, tŷ nid o waith llaw, tragywyddol, yn y nefoedd;</verse>
			<verse number="2">canys yn hon yr ym yn ocheneidio, gan hiraethu am ymwisgo â’n tŷ y sydd o’r nef;</verse>
			<verse number="3">os hefyd wedi ymwisgo, nid yn noethion y’n ceir;</verse>
			<verse number="4">canys ni y sydd yn y babell hon, ocheneidio yr ydym, yn llwythog, nid am ewyllysio o honom ddiosg, eithr ymwisgo, fel y llyngcer y marwol gan fywyd.</verse>
			<verse number="5">A’r hwn a’n gweithiodd ni i’r peth hwn ei hun yw Duw, yr hwn a roddodd i ni ernes yr Yspryd.</verse>
			<verse number="6">Gan fod yn hyderus, gan hyny, bob amser, ac yn gwybod tra’r ydym yn gartrefol yn y corph,</verse>
			<verse number="7">ein bod yn absennol oddiwrth yr Arglwydd (canys trwy ffydd y rhodiwn, ac nid wrth olwg,)</verse>
			<verse number="8">hyderus ydym, a boddlonir ni yn hytrach i fod yn absennol o’r corph, a chartrefu gyda’r Arglwydd.</verse>
			<verse number="9">O herwydd paham, ymorchestu yr ydym hefyd, pa un bynnag ai cartrefu yr ydym ai yn absennol, i fod yn gymmeradwy Ganddo Ef;</verse>
			<verse number="10">canys i bawb o honom y mae rhaid ein hamlygu ger bron brawd-faingc Crist, fel y derbynio pob un y pethau a wnaethpwyd yn y corph, yn ol yr hyn a wnaeth, pa un bynnag ai da ai drwg.</verse>
			<verse number="11">Gan wybod, gan hyny, ofn yr Arglwydd, dynion a berswadiwn, ond i Dduw y’n hamlygwyd, a gobeithiaf mai yn eich cydwybodau chwi hefyd y’n hamlygwyd.</verse>
			<verse number="12">Nid ein canmol ein hunain i chwi drachefn yr ydym, eithr yn rhoddi i chwi achlysur ymffrost o’n plegid, fel y bo genych yn erbyn y rhai sy’n ymffrostio yn y golwg, ac nid yn y galon;</verse>
			<verse number="13">canys pa un bynnag ai allan o’n pwyll yr ydym, i Dduw y mae;</verse>
			<verse number="14">ai yn ein pwyll, i chwi y mae; canys cariad Crist sydd yn ein cymmell, gan farnu o honom y bu un farw dros bawb,</verse>
			<verse number="15">a chan hyny, pawb a fuant feirw: a thros bawb y bu Efe farw, fel y byddai i’r rhai byw ddim mwyach fyw iddynt eu hunain, eithr i’r Hwn a fu farw drostynt, ac a gyfodwyd.</verse>
			<verse number="16">Felly nyni, o hyn allan, nid adwaenwn neb yn ol y cnawd; ac os adnabuom Grist yn ol y cnawd, etto yn awr nid adwaenom Ef mwyach felly.</verse>
			<verse number="17">Felly os yng Nghrist y mae neb, creadur newydd yw; yr hen bethau a aethant heibio; wele, aethant yn newydd.</verse>
			<verse number="18">A’r holl bethau, oddiwrth Dduw y maent, yr Hwn a’n cymmododd ag Ef Ei hun trwy Grist, ac a roddes i ni weinidogaeth y cymmod,</verse>
			<verse number="19">sef yr oedd Duw yng Nghrist yn cymmodi y byd ag Ef Ei hun, heb gyfrif iddynt eu camweddau, ac wedi rhoddi ynom ni air y cymmod.</verse>
			<verse number="20">Tros Grist, gan hyny, yr ym genhadau, fel â Duw yn deisyf trwom. Erfyn tros Grist yr ydym, Cymmoder chwi â Duw.</verse>
			<verse number="21">Yr Hwn nad adnabu bechod, trosom ni a wnaeth Efe yn bechod, fel yr aem ni yn gyfiawnder Duw Ynddo Ef.</verse>
		</chapter>
		<chapter number="6">
			<verse number="1">A chan gydweithio ag Ef deisyfiwn hefyd nad yn ofer</verse>
			<verse number="2">y derbyniwch chwi ras Duw (canys dywaid Efe, “Yn amser cymmeradwy y gwrandewais arnat, Ac yn nydd iachawdwriaeth y cynnorthwyais di.” Wele, yn awr y mae’r “amser cymmeradwy;” wele, yn awr y mae “dydd iachawdwriaeth,”)</verse>
			<verse number="3">heb roddi o honom ddim tramgwydd mewn dim fel na feier ar y weinidogaeth;</verse>
			<verse number="4">eithr ymhob peth yn cymmeradwyo ein hunain megis gweinidogion Duw, mewn amynedd lawer, mewn cystuddiau,</verse>
			<verse number="5">mewn anghenion, mewn cyfyngderau, mewn gwialennodiau, mewn carcharau, mewn terfysgau, mewn trallodau,</verse>
			<verse number="6">mewn gwyliedwriaethau, mewn ymprydiau, mewn purdeb, mewn gwybodaeth, mewn hir-ymaros, mewn tiriondeb, yn yr Yspryd Glân,</verse>
			<verse number="7">mewn cariad diragrith, yngair y gwirionedd, yngallu Duw; trwy arfau cyfiawnder ar ddehau ac ar aswy, trwy ogoniant a dianrhydedd, trwy anghlod a chlod:</verse>
			<verse number="8">fel arweinwyr ar gyfeiliorn, ac er hyny yn eirwir;</verse>
			<verse number="9">fel yn anadnabyddus, ac er hyny yn adnabyddus; fel yn meirw, ac wele byw ydym; fel yn cael ein ceryddu, ac heb ein lladd;</verse>
			<verse number="10">fel yn cael ein tristau, ond yn wastad yn llawen; fel yn dlodion, ond yn cyfoethogi llawer; fel heb ddim genym, ac â phob peth yn ein meddiant.</verse>
			<verse number="11">Ein genau a agorwyd wrthych, O Gorinthiaid, ein calon a ehangwyd.</verse>
			<verse number="12">Ni chyfyngir arnoch ynom ni, ond cyfyngir arnoch yn eich ymysgaroedd eich hunain.</verse>
			<verse number="13">Ond am yr un daledigaeth (fel wrth blant yr wyf yn dywedyd) ehanger chwithau hefyd.</verse>
			<verse number="14">Nac iauer chwi yn anghymmarus â rhai digred; canys pa gyfeillach sydd rhwng cyfiawnder ac anghyfraith? Neu pa gymmundeb i oleuni a thywyllwch?</verse>
			<verse number="15">A pha gyssondeb gan Grist â Belial? Neu pa gyfran i gredadyn gydag anghredadyn?</verse>
			<verse number="16">A pha gyfundeb i deml Dduw ag eulunod? canys nyni teml i’r Duw byw ydym; fel y dywedodd Duw, “Preswyliaf ynddynt, a rhodiaf yn ddynt, a byddaf eu Duw hwynt, a hwy a fyddant Fy mhobl I.”</verse>
			<verse number="17">Gan hyny, “Deuwch allan o’u canol, ac ymddidolwch, medd Iehofah, Ac â pheth aflan na chyffyrddwch;</verse>
			<verse number="18">Ac Myfi a’ch derbyniaf, ac a fyddaf i chwi yn dad, A chwithau fyddwch i Mi yn feibion ac yn ferched, medd yr Arglwydd Hollalluog.”</verse>
		</chapter>
		<chapter number="7">
			<verse number="1">Gan fod, gan hyny, a’r addewidion hyn genym, anwylyd, glanhawn ein hunain oddiwrth bob halogrwydd cnawd ac yspryd, gan berffeithio sancteiddrwydd yn ofn Duw.</verse>
			<verse number="2">Gwnewch le i ni yn eich calonnau. I neb ni wnaethom gam: nid oes neb a lygrasom;</verse>
			<verse number="3">ar neb nid ennillasom. Nid er eich condemniad yr wyf yn dywedyd, canys dywedais o’r blaen mai yn ein calonnau yr ydych, i gyd-farw a chyd-fyw â chwi.</verse>
			<verse number="4">Llawer o hyfder ymadrodd sydd genyf wrthych; llawer o ymffrost sydd genyf am danoch; llawn wyf o ddiddanwch; tros fesur tra-chyflawn wyf o lawenydd yn ein holl orthrymder.</verse>
			<verse number="5">Canys wedi dyfod o honom i Macedonia, nid oedd dim gorphwysfa i’n cnawd, eithr o bob parth gorthrymmid ni;</verse>
			<verse number="6">oddi allan yr oedd ymladdau, oddi fewn ofnau. Eithr yr Hwn sy’n diddanu y rhai gostyngedig, sef Duw, a’n diddanodd trwy ddyfodiad Titus;</verse>
			<verse number="7">ac nid yn unig trwy ei ddyfodiad, eithr hefyd trwy’r diddanwch â’r hwn y diddanwyd ef ynoch wrth fynegi o hono i ni eich hiraeth, eich galar, eich sel chwi tuag attaf, fel y bu i mi lawenychu yn fwy: canys er i mi eich tristau chwi â’m hepistol,</verse>
			<verse number="8">nid yw’n edifar genyf, er y bu’n edifar genyf; canys gwelaf y bu i’r epistol hwnw, er ond am ryw amser, eich tristau chwi.</verse>
			<verse number="9">Yn awr llawenychaf, nid am eich tristau, eithr am eich tristau i edifeirwch; canys tristawyd chwi yn ol Duw, fel na chaech golled mewn dim genym ni;</verse>
			<verse number="10">canys tristwch yn ol Duw, edifeirwch i iachawdwriaeth, o’r hon nid oes edifeirwch, a weithia efe; ond tristwch y byd, marwolaeth a weithia efe.</verse>
			<verse number="11">Canys wele, y peth hwn ei hun, eich tristau yn ol Duw, pa faint o astudrwydd a weithiodd efe ynoch, ïe o ymddiffyn, ïe o sorriant, ïe o ofn, ïe o hiraeth, ïe o sel, ïe o ddial. Ymhob peth y dangosasoch eich hunain yn bur yn y matter.</verse>
			<verse number="12">Felly, er ysgrifenu o honof attoch, nid oblegid yr hwn a wnaeth y cam yr oedd, nac oblegid yr hwn a gafodd y cam, eithr fel yr amlyger eich astudrwydd am danom i chwi eich hunain ger bron Duw.</verse>
			<verse number="13">O achos hyn y’n diddanwyd; ac yn ein diddanwch, mwy tros fesur y llawenychasom am lawenydd Titus, o herwydd dadebru ei yspryd ef genych oll.</verse>
			<verse number="14">Canys os ymffrostiais ddim wrtho am danoch, ni’m cywilyddiwyd; eithr fel mewn gwirionedd y llefarasom bob peth wrthych, felly ein hymffrost hefyd wrth Titus a gafwyd yn wirionedd.</verse>
			<verse number="15">A’i ymysgaroedd ef sydd fwy tros fesur tuag attoch, wrth adgofio o hono ufudd-dod yr oll o honoch, y modd gydag ofn a dychryn y derbyniasoch ef.</verse>
			<verse number="16">Llawenychaf gan mai ymhob peth yr hyderaf ynoch.</verse>
		</chapter>
		<chapter number="8">
			<verse number="1">Ac hyspysu yr wyf i chwi, frodyr, ras Duw, yr hwn a roddwyd yn eglwysi Macedonia;</verse>
			<verse number="2">mai mewn llawer o brofiad gorthrymder, mawr helaethrwydd eu llawenydd a’u tlodi dwfn a fawr-ymhelaethasant i gyfoeth eu haeledd; canys yn ol eu gallu,</verse>
			<verse number="3">tystiaf, a thu hwnt i’ w gallu, o’u hewyllys eu hunain,</verse>
			<verse number="4">gyda llawer o ymbil yn deisyfu arnom o ran y gras a’r cymmundeb yng ngweini i’r saint, y rhoddasant,</verse>
			<verse number="5">ac nid fel y gobeithiasom, eithr hwynt eu hunain a roddasant hwy yn gyntaf i’r Arglwydd, ac i ni trwy ewyllys Duw:</verse>
			<verse number="6">fel yr erfynasom ar Titus, fel y dechreuasai o’r blaen, felly y gorphenai ynoch y gras hwn hefyd.</verse>
			<verse number="7">Eithr fel ymhob peth yr ydych yn orlawn, mewn ffydd, a gair, a gwybodaeth, a phob astudrwydd, ac yn eich cariad tuag attom ni, edrychwch ar fod o honoch yn y gras hwn yn orlawn.</verse>
			<verse number="8">Nid trwy orchymyn yr wyf yn dywedyd, eithr gan brofi, trwy astudrwydd eraill, wirionedd eich cariad chwi:</verse>
			<verse number="9">canys adwaenoch ras ein Harglwydd Iesu Grist, mai er eich mwyn chwi yr aeth yn dlawd, ac Yntau yn oludog, fel y byddai i chwi, trwy Ei dlodi Ef, fyned yn oludog.</verse>
			<verse number="10">Ac fy marn yn hyn a roddaf, canys hyn sydd er eich lles chwi, y rhai oeddych y cyntaf nid yn unig i wneuthur, eithr i ewyllysio hefyd, er y llynedd.</verse>
			<verse number="11">Ond yn awr gorphenwch y gwneuthur hefyd, er mwyn fel yr oedd y parodrwydd i ewyllysio, y bo hefyd y gorphen, o’r gallu;</verse>
			<verse number="12">canys os y parodrwydd sydd, yn ol pa beth bynnag sydd gan ddyn y mae yn gymmeradwy, ac nid yn ol yr hyn nad yw ganddo:</verse>
			<verse number="13">canys nid fel y bo i eraill ysgafnder,</verse>
			<verse number="14">ac i chwi orthrymder; eithr o gyfartalrwydd. Y pryd hwn bydded eich helaethrwydd chwi yn diwallu eu diffyg hwy, fel y bo eu helaethrwydd hwythau yn diwallu eich diffyg chwi,</verse>
			<verse number="15">fel y bo cyfartalrwydd; fel yr ysgrifenwyd, “Yr hwn a gasglodd lawer, nid oedd ganddo dros ben; a’r hwn a gasglodd ychydig, nid oedd arno eisiau.”</verse>
			<verse number="16">Ond diolch i Dduw, yr Hwn sy’n rhoddi yr un astudrwydd trosoch yng nghalon Titus:</verse>
			<verse number="17">canys ein hannogaeth a dderbyniodd efe; a chan fod yn fwy astud, o’i wirfodd ei hun yr aeth allan attoch.</verse>
			<verse number="18">A danfonasom gydag ef y brawd yr hwn y mae ei glod yn yr efengyl trwy’r holl eglwysi;</verse>
			<verse number="19">ac nid hyny yn unig, eithr wedi ei ddewis hefyd gan yr eglwysi i gydymdaith â ni yn y gras hwn, yr hwn a wasanaethir genym er gogoniant yr Arglwydd, ac i amlygu ein parodrwydd;</verse>
			<verse number="20">gan ochelyd hyn, na fyddai i neb feio arnom yn yr haelioni hwn a wasanaethir genym;</verse>
			<verse number="21">canys rhag-ddarparu yr ydym bethau ardderchog, nid yn unig yngolwg yr Arglwydd, eithr yngolwg dynion hefyd.</verse>
			<verse number="22">A danfonasom gyda hwynt ein brawd yr hwn a brofasom mewn llawer o bethau, lawer gwaith, ei fod yn astud, ac yn awr yn llawer mwy astud, am yr ymddiried mawr sydd ganddo ynoch.</verse>
			<verse number="23">Os am Titus y gofynir, cyd-gyfranogwr yw â mi, a thuag attoch chwi fy nghyd-weithiwr; neu os am ein brodyr, cenhadau yr eglwysi ydynt, a gogoniant Crist.</verse>
			<verse number="24">Y prawf, gan hyny, o’ch cariad ac o’n hymffrost ni am danoch, dangoswch iddynt hwy yngwyneb yr eglwysi.</verse>
		</chapter>
		<chapter number="9">
			<verse number="1">Canys am y weinidogaeth i’r saint, afraid yw i mi ’sgrifenu attoch;</verse>
			<verse number="2">canys gwn eich parodrwydd, yr hwn yr wyf yn ymffrostio ynddo drosoch chwi i’r Macedoniaid, fod Achaia wedi ei pharottoi er’s y llynedd; ac eich sel chwi a annogodd lawer iawn o honynt.</verse>
			<verse number="3">Ond danfonais y brodyr fel na bo ein hymffrost, yr hwn sydd drosoch, yn wag yn y rhan hon; fel, megis y dywedais, y byddoch wedi ymbarottoi;</verse>
			<verse number="4">rhag mewn modd yn y byd, os daw Macedoniaid gyda mi, ac eich cael yn ammharod, ein cywilyddier ni (fel na ddywedwn, chwi) yn yr hyder hwn.</verse>
			<verse number="5">Gan hyny, tybiais yn angenrheidiol attolygu i’r brodyr fyned o’r blaen attoch a rhag-ddarparu eich haelioni a rag-addawyd, fel y bo barod felly megis haelioni, ac nid megis crib-ddail.</verse>
			<verse number="6">A hyn, A hauo yn brin, yn brin hefyd y med; Ac a hauo yn haelionus, yn haelionus hefyd y med;</verse>
			<verse number="7">gwnaed pob un, fel y rhag-ddewisodd yn ei galon, nid gyda thristwch nac o angenrheidrwydd, canys rhoddwr hyfryd a gar Duw.</verse>
			<verse number="8">Ac abl yw Duw i beri i bob gras fod yn dra-helaeth tuag attoch, fel ymhob peth a phob amser gyda digonoldeb genych, y byddoch yn dra-helaeth i bob gwaith da;</verse>
			<verse number="9">fel yr ysgrifenwyd, “Gwasgarodd; rhoddodd i’r tlodion; Ei gyfiawnder sy’n aros yn dragywydd.”</verse>
			<verse number="10">A’r Hwn sy’n arlwyo had i’r hauwr, a bara yn ymborth, a arlwya ac a amlha eich had, ac a bair gynnydd ar ffrwythau eich cyfiawnder;</verse>
			<verse number="11">ymhob peth yn cael eich cyfoethogi i bob haelioni, yr hwn sy’n gweithio trwom ddiolch i Dduw:</verse>
			<verse number="12">canys meistriaid y weinidogaeth hon sydd nid yn unig yn cyflawni diffygion y saint, eithr yn ymhelaethu hefyd trwy aml-roddi diolch i Dduw;</verse>
			<verse number="13">gan mai trwy brawf y ministriad hwn y maent yn gogoneddu Duw am ufudd-dod eich cyffes i Efengyl Crist, ac am haelioni eich cymhorth iddynt hwy ac i bawb;</verse>
			<verse number="14">a hwy, â gweddi trosoch, yn hiraethu am danoch o herwydd dirfawr ras Duw y sydd ynoch.</verse>
			<verse number="15">Diolch i Dduw am Ei rodd annhraethadwy.</verse>
		</chapter>
		<chapter number="10">
			<verse number="1">A myfi fy hun, Paul, a attolygaf i chwi trwy addfwynder a hynawsedd Crist, yr hwn “yn eich gwydd yn wir wyf ostyngedig yn eich plith; ond pan yn absennol, yn hyderus tuag attoch;”</verse>
			<verse number="2">a dymunaf na bo i mi, pan yn bresennol, fod yn hyderus â’r ymddiried â’r hwn yr wyf yn meddwl bod yn eofn yn erbyn rhai y sydd yn ein cyfrif ni megis yn rhodio yn ol y cnawd;</verse>
			<verse number="3">canys tra yn y cnawd y rhodiwn, nid yn ol y cnawd yr ym yn milwrio,</verse>
			<verse number="4">(canys arfau ein milwriaeth, nid cnawdol ydynt, eithr galluog,</verse>
			<verse number="5">trwy Dduw, er bwrw i lawr gestyll,) gan fwrw i lawr ddychymmygion a phob uchelder y sy’n ymddyrchafu yn erbyn gwybodaeth am Dduw, ac yn caethiwo pob meddwl i ufudd-dod i Grist;</verse>
			<verse number="6">ac yn barod i ddial ar bob anufudd-dod pan gyflawner eich ufudd-dod chwi.</verse>
			<verse number="7">Ar y pethau yn eich gwydd yr edrychwch. Os yw neb yn ymddiried ynddo ei hun, ei fod yn eiddo Crist, meddylied hyn etto ynddo ei hun, mai fel y mae efe yn eiddo Crist, felly yr ydym ninnau hefyd.</verse>
			<verse number="8">Canys ped ymffrostiwn rywfaint helaethach am ein hawdurdod, (yr hon a roddodd yr Arglwydd er adeiladu, ac nid er eich bwrw i lawr,)</verse>
			<verse number="9">ni chywilyddir fi, fel nad edrychwyf fel y dychrynwn chwi trwy fy llythyrau.</verse>
			<verse number="10">Ei lythyrau, meddant, ydynt drymion a chryfion, ond presennoldeb y corph sydd wan, a’r ymadrodd yn ddirmygadwy.</verse>
			<verse number="11">Hyn meddylied y cyfryw ddyn mai y fath ydym mewn ymadrodd, trwy lythyrau, pan yn absennol, yr un fath hefyd a fyddwn ar weithred pan yn bresennol.</verse>
			<verse number="12">Canys nid ydym yn beiddio cyfrif, neu gymharu, ein hunain â’r rhai sydd yn eu canmol eu hunain; eithr hwynt-hwy, gan eu mesur eu hunain wrthynt eu hunain, a’u cymharu eu hunain â’u hunain, heb ddeall y maent.</verse>
			<verse number="13">Ond nyni, nid hyd at bethau allan o’n mesur yr ymffrostiwn, eithr yn ol mesur y llinell a rannodd Duw i ni megis mesur, i gyrhaeddyd hyd attoch chwi hefyd:</verse>
			<verse number="14">canys nid fel heb gyrhaeddyd hyd attoch, yr estynwn ein hunain dros fesur; canys hyd attoch chwi hefyd y daethom yn Efengyl Crist;</verse>
			<verse number="15">nid gan ymffrostio hyd at bethau allan o’n mesur yn llafur rhai eraill; ond a chenym obaith, wrth gynnyddu o’ch ffydd, o gael ein mawrygu ynoch chwi yn ol ein llinell hyd helaethrwydd:</verse>
			<verse number="16">i efengylu i’r parthau tu hwnt i chwi, ac nid i ymffrostio yn llinell un arall am y pethau parod eisioes.</verse>
			<verse number="17">Ond yr hwn sy’n ymffrostio, yn yr Arglwydd ymffrostied;</verse>
			<verse number="18">canys nid yr hwn sydd yn canmol ei hun sydd gymmeradwy, eithr yr hwn y mae’r Arglwydd yn ei ganmol.</verse>
		</chapter>
		<chapter number="11">
			<verse number="1">O na chyd-ddygech â mi mewn ychydig o ffolineb!</verse>
			<verse number="2">Eithr cyd-ddygwch â mi hefyd; canys eiddigus wyf drosoch ag eiddigedd duwiol, canys dyweddïais chwi i un gŵr, i’ ch cyflwyno megis morwyn bur i Grist.</verse>
			<verse number="3">Ond ofni yr wyf, rhag mewn modd yn y byd, fel y bu i’r sarph dwyllo Efa, yn ei chyfrwysdra, y llygrer eich meddyliau oddiwrth y symlrwydd a’r purdeb sydd tua Christ.</verse>
			<verse number="4">Canys yn wir, os yw yr hwn sy’n dyfod yn pregethu Iesu arall yr hwn ni phregethasom, neu Yspryd arall a dderbyniwch yr hwn ni dderbyniasoch, neu efengyl arall yr hon ni dderbyniasoch, da y cyd-ddygwch ag ef.</verse>
			<verse number="5">Canys meddyliaf nad wyf mewn dim ar ol i’r apostolion tra-rhagorol!</verse>
			<verse number="6">Ac os hefyd anghyfarwydd wyf yn fy ymadrodd, etto nid wyf felly mewn gwybodaeth, eithr ymhob peth amlygasom hyn ymhlith pawb, tuag attoch.</verse>
			<verse number="7">Ai pechod a wneuthum wrth fy ngostwng fy hun fel y byddai i chwi eich derchafu, gan mai yn rhad yr efengylais i chwi Efengyl Dduw?</verse>
			<verse number="8">Eglwysi eraill a yspeiliais, gan dderbyn cyflog ganddynt er y weinidogaeth i chwi;</verse>
			<verse number="9">a phan yn bresennol gyda chwi, ac mewn eisiau, ni fu’m faich i neb, canys fy eisiau a gyflawnodd y brodyr a ddaethant o Macedonia; ac ymhob peth y cedwais fy hun heb fod yn drwm arnoch, ac y cadwaf.</verse>
			<verse number="10">Y mae gwirionedd Crist ynof, na chaiff yr ymffrost hwn ei attal, o’m rhan i, ym mharthau Achaia.</verse>
			<verse number="11">Paham? Am nad wyf yn eich caru? Duw a ŵyr.</verse>
			<verse number="12">Ond yr hyn yr wyf yn ei wneud, a wnaf hefyd, fel y torwyf ymaith achlysur y rhai sy’n ewyllysio cael achlysur, fel yn yr hyn yr ymffrostiant, y caffer hwynt fel nyni hefyd;</verse>
			<verse number="13">canys y cyfryw rai, gau-apostolion ydynt, gweithwyr twyllodrus, yn traws-ffurfio eu hunain yn apostolion Crist.</verse>
			<verse number="14">Ac nid rhyfedd, canys Satan ei hun sy’n traws-ffurfio ei hun yn angel goleuni;</verse>
			<verse number="15">nid peth mawr yw, gan hyny, os ei weinidogion ef hefyd a draws-ffurfiant eu hunain megis yn weinidogion cyfiawnder, diwedd y rhai fydd yn ol eu gweithredoedd.</verse>
			<verse number="16">Trachefn meddaf, na fydded i neb dybied fy mod i yn ynfyd: onite, etto megis ynfyd derbyniwch fi, fel y bo i minnau hefyd ymffrostio rhyw ychydig.</verse>
			<verse number="17">Yr hyn yr wyf yn ei ddywedyd, nid yn ol yr Arglwydd yr wyf yn ei ddywedyd, eithr megis mewn ynfydrwydd, yn yr hyder hwn o ymffrostio.</verse>
			<verse number="18">Gan fod llawer yn ymffrostio yn ol y cnawd, myfi hefyd a ymffrostiaf;</verse>
			<verse number="19">canys ag hyfrydwch yr ydych yn cyd-ddwyn â’r ynfydion, gan fod eich hunain yn ddoethion!</verse>
			<verse number="20">Canys cyd-ddwyn ag ef yr ydych, os rhyw un a’ch caethiwa chwi, os rhyw un a’ch llwyr-fwytta, os rhyw un a’ch cymmer, os rhyw un a ymdderchafa, os ar eich gwyneb y bydd i ryw un eich tarawo.</verse>
			<verse number="21">Yn ol ammharch yr wyf yn dywedyd, fel pe baem ni yn weiniaid; ac ym mha beth bynnag y mae neb yn eofn (mewn ynfydrwydd yr wyf yn dywedyd), eofn ydwyf finnau hefyd.</verse>
			<verse number="22">Hebreaid ydynt! yr wyf finnau hefyd. Israeliaid ydynt! yr wyf finnau hefyd. Had Abraham ydynt! yr wyf finnau hefyd.</verse>
			<verse number="23">Gweinidogion Crist ydynt! (dan ynfydu yr wyf yn dywedyd,) mwy wyf fi: mewn llafur, mwy dros ben; mewn carcharau, mwy dros ben; mewn gwialennodiau, allan o fesur; mewn marwolaethau yn fynych;</verse>
			<verse number="24">gan yr Iwddewon, bum waith, deugain gwialennod namyn un a dderbyniais;</verse>
			<verse number="25">tair gwaith y’m curwyd â gwiail; unwaith y’m llabyddiwyd; tair gwaith y torrodd llong arnaf;</verse>
			<verse number="26">noswaith a diwrnod y bu’m yn y dyfn-for; mewn teithiau yn fynych; ym mheryglon afonydd; ym mheryglon lladron; mewn peryglon gan fy nghenedl; mewn peryglon gan genhedloedd; mewn peryglon yn y ddinas; mewn peryglon yn yr anialwch;</verse>
			<verse number="27">mewn peryglon ar y môr; mewn peryglon ym mhlith brodyr gau; mewn llafur a lludded; mewn anhuneddau yn fynych; mewn newyn a syched; mewn ymprydiau yn fynych; mewn anwyd a noethni.</verse>
			<verse number="28">Heblaw y pethau oddi allan, y mae’ r pwys sydd arnaf beunydd, y pryder am yr holl eglwysi.</verse>
			<verse number="29">Pwy sydd wan, ac heb i mi fod yn wan?</verse>
			<verse number="30">Pwy a dramgwyddir, nad wyf fi yn llosgi? Os ymffrostio sydd rhaid, am fatterion fy ngwendid yr ymffrostiaf.</verse>
			<verse number="31">Duw a Thad ein Harglwydd Iesu a ŵyr (yr Hwn sydd fendigedig yn oes oesoedd) nad wyf yn celwyddu.</verse>
			<verse number="32">Yn Damascus, y llywydd dan Aretas y brenhin a wyliodd ddinas y Damasciaid er mwyn fy nal;</verse>
			<verse number="33">a thrwy ffenestr mewn basged y’m gollyngwyd i lawr ar hyd y mur, a dïengais o’i ddwylaw ef.</verse>
		</chapter>
		<chapter number="12">
			<verse number="1">Ymffrostio sydd rhaid, ond nid yw fuddiol; a deuaf at weledigaethau a datguddiadau yr Arglwydd.</verse>
			<verse number="2">Adwaenwn ddyn yng Nghrist, pedair mlynedd ar ddeg yn ol, (pa un ai yn y corph, nis gwn; ai allan o’r corph nis gwn; Duw a ŵyr,) gipio o’r cyfryw un hyd y drydedd nef;</verse>
			<verse number="3">ac adwaenwn y cyfryw ddyn, ai yn y corph, ai yn wahan oddiwrth y corph,</verse>
			<verse number="4">nis gwn, Duw a ŵyr, y cipiwyd ef i Baradwys, ac y clywodd eiriau annhraethadwy, y rhai nid yw gyfreithlawn i ddyn eu llefaru.</verse>
			<verse number="5">Am y cyfryw ddyn yr ymffrostiaf;</verse>
			<verse number="6">ond am danaf fy hun nid ymffrostiaf oddieithr yn fy ngwendidau. Canys os ewyllysiaf ymffrostio, ni fyddaf ynfyd, canys y gwir a ddywedaf; ond arbed yr wyf rhag i neb feddwl am danaf fi tu hwnt i’r hyn a wel fy mod i, neu a glyw oddiwrthyf.</verse>
			<verse number="7">A thrwy ragoroldeb y datguddiedigaethau —; o herwydd paham, fel na’m tra-dyrchafer, rhoddwyd i mi swmbwl yn y cnawd, cennad Satan i’m cernodio, fel na’m tra-dyrchafer.</verse>
			<verse number="8">Am y peth hwn tair gwaith yr attolygais i’r Arglwydd ar ymadael o hono â mi;</verse>
			<verse number="9">a dywedodd Efe wrthyf, Digon i ti yw Fy ngras; canys Fy ngallu, mewn gwendid y’i perffeithir. Gyda’r hyfrydwch mwyaf, gan hyny, mwy yr ymffrostiaf yn fy ngwendidau, fel trosof y tabernaclo gallu Crist.</verse>
			<verse number="10">Gan hyny, boddlonir fi mewn gwendidau, mewn saradau, mewn anghenion, mewn erlidiau, mewn cyfyngderau, er mwyn Crist; canys pan wyf wan, yna galluog wyf.</verse>
			<verse number="11">Aethum yn ynfyd; chwi a’m cymhellasoch: canys myfi a ddylaswn gael fy nghanmol genych chwi; canys mewn dim ni fu’m ar ol i’r apostolion tra-rhagorol, er mai diddym ydwyf.</verse>
			<verse number="12">Arwyddion yr apostol, yn wir, a weithredwyd yn eich plith, mewn pob amynedd, trwy arwyddion a rhyfeddodau a gwyrthiau;</verse>
			<verse number="13">canys pa beth sydd y buoch ar ol ynddo, rhagor y lleill o’r eglwysi, oddieithr na fu’m i fy hun yn faich arnoch? Maddeuwch i mi yr anghyfiawnder hwn!</verse>
			<verse number="14">Wele, y drydedd waith yw hon i mi fod yn barod i ddyfod attoch, ac ni fyddaf faich arnoch, canys nid wyf yn ceisio yr eiddoch chwi, eithr chwychwi; canys ni ddylai y plant drysori i’r rhieni, eithr y rhieni i’r plant;</verse>
			<verse number="15">ond myfi, gyda’r hyfrydwch mwyaf y treuliaf ac y’m treulir tros eich eneidiau. Os mwy tros fesur yr wyf yn eich caru chwi, ai llai y’m cerir?</verse>
			<verse number="16">Ond bydded, Na fu i mi bwyso arnoch, eithr gan fod yn gyfrwys, trwy ddichell y deliais chwi!</verse>
			<verse number="17">A oes rhyw un o’r rhai a ddanfonais attoch, trwy’r hwn y gwnaethum elw o honoch?</verse>
			<verse number="18">Deisyfiais ar Titus, ac ynghydag ef y danfonais y brawd: a elwodd Titus ryw beth arnoch? Onid yn yr un Yspryd y rhodiasom? onid yn yr un llwybrau?</verse>
			<verse number="19">Er ys meityn y meddyliwch mai amddiffyn ein hunain wrthych chwi yr ydym. Ger bron Duw yng Nghrist y llefarwn. A’r oll, anwylyd, er eich adeiladaeth chwi y mae;</verse>
			<verse number="20">canys ofni yr wyf nad, ysgatfydd, ar fy nyfodiad, y cyfryw rai ag a fynnwn y’ch ceir genyf, ac y’m ceir innau genych chwi yn gyfryw ag na fynnech; fod, ysgatfydd, gynhen, eiddigedd, llidiau, ymrysonau, goganau, hustyngau, ymchwyddiadau, annhrefnau;</verse>
			<verse number="21">rhag, pan ddelwyf, drachefn, fy narostwng gan fy Nuw yn eich gwydd; a galaru o honof am lawer o’r rhai a bechasant eisoes, ac nad edifarhasant am yr aflendid, a’r godineb, a’r anlladrwydd a wnaethant.</verse>
		</chapter>
		<chapter number="13">
			<verse number="1">Y drydedd waith yw hon yr wyf yn dyfod attoch;</verse>
			<verse number="2">“Yngenau dau dyst, neu dri, sefydlir pob gair.” Rhag-ddywedais, a rhag-ddywedyd yr wyf, fel pan yn bresennol yr ail waith, ac yr awr hon yn absennol, wrth y rhai a bechasant eisoes, ac wrth y lleill i gyd, os deuaf drachefn, nad arbedaf;</verse>
			<verse number="3">gan mai ceisio prawf yr ydych o Grist y sy’n llefaru ynof, yr Hwn tuag attoch chwi nid yw wan, eithr galluog yw ynoch;</verse>
			<verse number="4">canys croes-hoeliwyd Ef trwy wendid, eithr byw y mae trwy allu Duw; canys nyni hefyd ydym weiniaid Ynddo Ef, eithr byw fyddwn gydag Ef trwy allu Duw tuag attoch.</verse>
			<verse number="5">Chwi eich hunain profwch a ydych yn y ffydd: o honoch eich hunain gwnewch brawf. Onid adnabyddwch eich hunain fod Iesu Grist ynoch chwi, oddieithr mai anghymmeradwy ydych?</verse>
			<verse number="6">Ond gobeithiaf y gwybyddwch nad ydym ni yn anghymmeradwy.</verse>
			<verse number="7">A gweddïo ar Dduw yr ydym na wneloch ddim sy ddrwg; nid fel y bo i ni ymddangos yn gymmeradwy, eithr fel y bo i chwi wneuthur yr hyn sydd dda, er i ni fod fel yn anghymmeradwy.</verse>
			<verse number="8">Canys nis gallwn ddim yn erbyn y gwirionedd, eithr tros y gwirionedd.</verse>
			<verse number="9">Canys llawenychwn pan fyddom ni yn weiniaid, a chwychwi yn gryfion; ac am hyn y gweddïwn, sef eich perffeithiad chwi.</verse>
			<verse number="10">Gan hyny, y pethau hyn yn fy absennoldeb yr wyf yn eu hysgrifenu, fel, pan yn bresennol, nad arferwyf doster yn ol yr awdurdod y bu i’r Arglwydd ei rhoddi i mi er adeiladaeth, ac nid er tynnu i lawr.</verse>
			<verse number="11">Yn ddiweddaf, frodyr, byddwch iach; perffeithier chwi; diddaner chwi; yr un peth syniwch; heddychol byddwch; a Duw’r cariad a heddwch fydd gyda chwi.</verse>
			<verse number="12">Annerchwch eich gilydd â chusan sanctaidd.</verse>
			<verse number="13">Eich annerch y mae y saint oll.</verse>
			<verse number="14">Gras yr Arglwydd Iesu Grist, a chariad Duw, a chyfundeb yr Yspryd Glân, a fyddont gyda’r oll o honoch.</verse>
		</chapter>
	</book>
	<book number="48">
		<chapter number="1">
			<verse number="1">Paul, apostol (nid gan ddynion, na thrwy ddyn, eithr trwy Iesu Grist a Duw Dad, yr Hwn a’i cyfododd Ef o feirw),</verse>
			<verse number="2">a’r holl frodyr y sydd gyda mi, at eglwysi Galatia.</verse>
			<verse number="3">Gras i chwi a heddwch oddiwrth Dduw Dad a’n Harglwydd Iesu Grist, yr Hwn a roddes ei hun am ein pechodau,</verse>
			<verse number="4">fel y’n gwaredai allan o’r byd drwg presennol, yn ol ewyllys ein Duw a Thad;</verse>
			<verse number="5">i’r Hwn y bo’r gogoniant yn oes oesoedd. Amen.</verse>
			<verse number="6">Rhyfeddu yr wyf eich bod mor fuan yn symmud oddiwrth yr hwn a’ch galwodd trwy ras Crist, i efengyl arall;</verse>
			<verse number="7">yr hon nid yw arall, ond rhai dynion sydd a’ch cythryflant ac yn ewyllysio dattroi efengyl Grist.</verse>
			<verse number="8">Eithr pe bai hyd yn oed nyni, neu angel o’r nef, yn efengylu i chwi amgen na’r hon a efengylasom i chwi, anathema fydded.</verse>
			<verse number="9">Fel y dywedasom o’r blaen, yr awr hon hefyd trachefn yr wyf yn dywedyd, Os bydd i neb efengylu i chwi amgen na’r hyn a dderbyniasoch, anathema fydded.</verse>
			<verse number="10">Canys yn awr ai dynion yr wyf yn eu perswadio, ai ynte Dduw? Ai ceisio yr wyf ryngu bodd dynion? Os etto rhyngu bodd dynion y byddwn, gwas i Grist ni fyddwn.</verse>
			<verse number="11">Canys hyspysu yr wyf i chwi frodyr, am yr Efengyl a efengylwyd genyf, nad ydyw yn ol dyn;</verse>
			<verse number="12">canys myfi, nid gan ddyn y derbyniais hi, nac y’m dysgwyd, eithr trwy ddatguddiad Iesu Grist;</verse>
			<verse number="13">canys clywsoch am fy ymarweddiad gynt yng nghrefydd yr Iwddewon, mai tros fesur yr erlidiwn Eglwys Dduw, ac y’i anrheithiwn;</verse>
			<verse number="14">a myned rhagof yng nghrefydd yr Iwddewon tu hwnt i lawer o’m cyfoedion yn fy nghenedl, gan fod yn fwy dros ben yn selog tros draddodiadau fy nhadau.</verse>
			<verse number="15">Ond pan foddlonwyd Duw, yr Hwn a’m neillduodd o groth fy mam, ac a’m galwodd trwy Ei ras,</verse>
			<verse number="16">i ddatguddio Ei Fab ynof fel yr efengylwn Ef ym mhlith y cenhedloedd, yn uniawn nid ymgynghorais â chnawd a gwaed;</verse>
			<verse number="17">ac nid aethum i fynu i Ierwshalem at y rhai oeddynt o’m blaen i yn apostolion, eithr aethym ymaith i Arabia; a thrachefn y dychwelais i Ddamascus.</verse>
			<verse number="18">Gwedi hyny, ar ol tair blynedd yr aethum i fynu i Ierwshalem i ymweled â Petr, ac arhosais gydag ef bymtheng niwrnod:</verse>
			<verse number="19">ond arall o’r apostolion ni welais, oddieithr Iago brawd yr Arglwydd.</verse>
			<verse number="20">A’r pethau yr wyf yn eu hysgrifenu attoch, wele, ger bron Duw, nid wyf yn celwyddu.</verse>
			<verse number="21">Gwedi hyny, daethum i barthau Suria a Cilicia,</verse>
			<verse number="22">ac yr oeddwn heb fy adnabod wrth fy wyneb gan eglwysi Iwdea a oeddynt yng Nghrist;</verse>
			<verse number="23">ond yn unig clywed yr oeddynt, Yr hwn a’n herlidiai gynt, sydd yr awr hon yn efengylu y ffydd yr oedd efe gynt yn ei hanrheithio;</verse>
			<verse number="24">ac ynof y gogoneddent Dduw.</verse>
		</chapter>
		<chapter number="2">
			<verse number="1">Gwedi hyny, ar ol yspaid pedair blynedd ar ddeg yr aethum drachefn i fynu i Ierwshalem ynghyda Barnabas,</verse>
			<verse number="2">gan gymmeryd gyda mi Titus hefyd. Ac aethum i fynu yn ol datguddiad, a gosodais o’u blaen yr Efengyl yr wyf yn ei phregethu ym mhlith y cenhedloedd, ond o’r neilldu i’r rhai mewn cyfrif, rhag mewn modd yn y byd yn ofer y rhedwn neu y rhedais.</verse>
			<verse number="3">Eithr ni fu i hyd yn oed Titus, yr hwn oedd gyda mi, ac yntau yn Roegwr, ei gymhell i amdorri arno,</verse>
			<verse number="4">a hyny o achos y gau-frodyr a ddygpwyd i mewn yn ddirgel, y rhai a ddaethant i mewn yn ddirgel i yspïo ein rhyddid y sydd genym yng Nghrist Iesu fel y’n caethiwent ni:</verse>
			<verse number="5">i’r rhai ni fu i ni hyd yn oed am awr ymostwng mewn darostyngiad, fel y byddai i wirionedd yr Efengyl barhau gyda chwi.</verse>
			<verse number="6">Ond gan y rhai mewn cyfrif eu bod yn rhyw beth (pa fath bynnag oeddynt, i mi ni wna ddim gwahaniaeth, gwyneb dyn Duw ni dderbyn,) canys i mi y rhai mewn cyfrif ni chwanegasant ddim;</verse>
			<verse number="7">eithr yn y gwrthwyneb, wrth weled o honynt yr ymddiriedwyd i mi am efengyl y di-amdorriad, fel i Petr am efengyl yr amdorriad,</verse>
			<verse number="8">(canys yr Hwn a weithiasai i Petr i apostoliaeth yr amdorriad, a weithiodd i mi hefyd</verse>
			<verse number="9">tuag at y cenhedloedd;) ac wedi gweled y gras a roddwyd i mi, Iago a Cephas ac Ioan, y rhai a gyfrifid mai colofnau oeddynt, a roddasant i mi ac i Barnabas ddeheu-ddwylaw cymdeithas, fel yr elem ni at y cenhedloedd,</verse>
			<verse number="10">a hwythau at yr amdorriad, yn unig am y tlodion y cofiem, y peth ei hun yr oeddwn hefyd selog i’w wneud ef.</verse>
			<verse number="11">Ond pan ddaeth Cephas i Antiochia, i’w wyneb y gwrth-sefais ef, canys condemniedig ydoedd;</verse>
			<verse number="12">canys cyn dyfod o rai oddiwrth Iago, ynghyda’r cenhedloedd y bwyttaai; ond pan ddaethant, cilio ac ymddidoli yr oedd efe, gan ofni y rhai o’r amdorriad;</verse>
			<verse number="13">ac ynghydag ef y cyd-ragrithiodd y lleill hefyd o’r Iwddewon, fel y bu i Barnabas hefyd ei ddwyn ymaith â’u rhagrith hwy.</verse>
			<verse number="14">Eithr pan welais nad iawn-droedient yn ol gwirionedd yr Efengyl, dywedais wrth Cephas ger bron pawb, Os tydi, a thi yn Iwddew, wyt yn byw fel y cenhedloedd ac nid yn Iwddewaidd, pa sut yr wyt yn cymhell y cenhedloedd i fyw yn Iwddewaidd?</verse>
			<verse number="15">Nyni wrth naturiaeth yn Iwddewon, ac nid o’r cenhedloedd yn bechaduriaid,</verse>
			<verse number="16">ond yn gwybod na chyfiawnheir dyn gan weithredoedd y Gyfraith, eithr trwy ffydd yng Nghrist Iesu; nyni hefyd, yng Nghrist Iesu y credasom fel y’n cyfiawnheid trwy ffydd yng Nghrist, ac nid trwy weithredoedd y Gyfraith; canys trwy weithredoedd y Gyfraith ni chyfiawnheir un cnawd.</verse>
			<verse number="17">Ond os pan yn ceisio ein cyfiawnhau yng Nghrist y’n caed ni ein hunain yn bechaduriaid, a ydyw Crist, gan hyny yn weinidog pechod?</verse>
			<verse number="18">Na atto Duw. Canys os y pethau a dynnais i lawr, y rhai hyn yr wyf trachefn yn eu hadeiladu, troseddwr y profaf fy hun.</verse>
			<verse number="19">Canys myfi, trwy’r Gyfraith i’r Gyfraith y bu’m farw, fel i Dduw y byddwn fyw.</verse>
			<verse number="20">Ynghyda Christ y’m croes-hoeliwyd; eithr byw ydwyf; ond ddim mwyach myfi, ond byw ynof y mae Crist; a’r hyn yr wyf yn awr yn ei fyw yn y cnawd, mewn ffydd yr wyf yn ei fyw, sef y ffydd ym Mab Duw, yr Hwn a’m carodd ac a’i dodes Ei hun drosof.</verse>
			<verse number="21">Nid wyf yn dirymmu gras Duw, canys os trwy’r Gyfraith y mae cyfiawnder, yna yn ofer y bu Crist farw.</verse>
		</chapter>
		<chapter number="3">
			<verse number="1">O Galatiaid difeddwl, pwy a’ch swynodd chwi, i’r rhai, o flaen eich llygaid, y bu i Iesu Grist Ei bortreiadu yn groes-hoeliedig?</verse>
			<verse number="2">Hyn yn unig a ewyllysiaf ei ddysgu genych, Ai trwy weithredoedd y Gyfraith y derbyniasoch yr Yspryd, neu wrth wrandawiad ffydd?</verse>
			<verse number="3">Ai mor ddi-feddwl ydych? Wedi dechreu yn yr Yspryd, ai yn awr yn y cnawd y’ch perffeithir?</verse>
			<verse number="4">Ai cymmaint o bethau a ddioddefasoch yn ofer? os hefyd yn ofer y bu.</verse>
			<verse number="5">Yr Hwn sy’n arlwyo i chwi yr Yspryd, ac yn gwneuthur gwyrthiau yn eich plith, ai o weithredoedd y Gyfraith, neu o wrandawiad ffydd y mae?</verse>
			<verse number="6">“Fel y bu i Abraham gredu Duw, ac y cyfrifwyd iddo yn gyfiawnder:”</verse>
			<verse number="7">gwybyddwch, gan hyny, mai y rhai sydd o ffydd, hwynt-hwy yw meibion Abraham.</verse>
			<verse number="8">A chan ragweled o’r Ysgrythyr mai trwy ffydd y cyfiawnhaai Duw y cenhedloedd, rhag-efengylodd i Abraham, “Ynot ti y bendithir yr holl genhedloedd.”</verse>
			<verse number="9">Felly y rhai sydd o ffydd a fendithir gydag Abraham ffyddlawn;</verse>
			<verse number="10">canys cynnifer ag y sy o weithredoedd y Gyfraith, tan felldith y maent, canys ysgrifenwyd, “Melldigedig yw pob un nad yw yn parhau yn yr holl bethau sydd ysgrifenedig yn llyfr y Gyfraith, i’w gwneuthur hwynt.”</verse>
			<verse number="11">Ac mai trwy’r Gyfraith nad oes neb yn cael ei gyfiawnhau gyda Duw sydd eglur, canys, “Y cyfiawn trwy ffydd a fydd byw;”</verse>
			<verse number="12">a’r Gyfraith nid yw o ffydd, eithr, “Yr hwn a’u gwnaeth fydd byw ynddynt.”</verse>
			<verse number="13">Crist a’n prynodd ni o felldith y Gyfraith, wedi myned trosom yn felldith, canys ysgrifenwyd, “Melldigedig yw pob un sydd ynghrog ar bren;”</verse>
			<verse number="14">fel at y cenhedloedd y delai bendith Abraham yng Nghrist Iesu, fel y byddai addewid yr Yspryd i’w gael genym trwy ffydd.</verse>
			<verse number="15">Brodyr, yn ol dyn yr wyf yn dywedyd: Cyfammod, er yn eiddo dyn, wedi ei gadarnhau, ni ddirymma neb, neu a rydd atto.</verse>
			<verse number="16">Ac i Abraham yr adroddwyd yr addewidion, ac i’w had. Ni ddywaid, Ac i’r hadau fel am lawer, eithr fel am un, “Ac i’th had,” yr hwn yw Crist.</verse>
			<verse number="17">A hyn a ddywedaf, Cyfammod a rag-gadarnhawyd gan Dduw, y Gyfraith yr hon a wnaed bedwar cant a deg ar hugain o flynyddoedd wedi’n, nid yw yn ei ddirymmu, i wneuthur yr addewid yn ddieffaith.</verse>
			<verse number="18">Canys os o’r Gyfraith y mae’r etifeddiaeth, nid yw mwyach o addewid; ond i Abraham trwy addewid y rhoddodd Duw hi.</verse>
			<verse number="19">Pa beth, gan hyny, yw ’r Gyfraith? Oblegid troseddau y rhoddwyd hi yn ychwaneg nes dyfod o’r had i’r hwn yr addawyd, wedi ei hordeinio trwy angylion, trwy Enw cyfryngwr.</verse>
			<verse number="20">A’r cyfryngwr, nid i un y mae; ond Duw, un yw.</verse>
			<verse number="21">A ydyw’ r Gyfraith, gan hyny, yn erbyn addewidion Duw? Na atto Duw; canys pe rhoddasid cyfraith yn medru bywhau, yn wir o’r Gyfraith y buasai cyfiawnder.</verse>
			<verse number="22">Eithr, cyd-gauodd yr Ysgrythyr bob peth dan bechod, fel y byddai i’r addewid, trwy ffydd yn Iesu Grist, ei roddi i’r rhai sy’n credu.</verse>
			<verse number="23">Ond cyn na ddaeth ffydd, tan y gyfraith y’n gwarchadwyd, wedi ein cau i fynu i’r ffydd ar fedr ei datguddio;</verse>
			<verse number="24">fel mai’r Gyfraith fu ein hyfforddwr at Grist, fel trwy ffydd y’n cyfiawnhaid.</verse>
			<verse number="25">Ond wedi dyfod ffydd, nid ydym mwyach dan hyfforddwr:</verse>
			<verse number="26">canys yr oll o honoch, meibion Duw ydych trwy ffydd yng Nghrist Iesu;</verse>
			<verse number="27">canys cynnifer o honoch ag i Grist y’ch bedyddiwyd, Crist a roisoch am danoch;</verse>
			<verse number="28">nid oes yno Iwddew na Groegwr; nid oes yno gaeth na rhydd: nid oes yno wrryw na bannyw; canys yr oll o honoch, un ydych yng Nghrist Iesu; ac os a chwi yn eiddo Crist,</verse>
			<verse number="29">yna had Abraham ydych, ac yn ol addewid yn etifeddion.</verse>
		</chapter>
		<chapter number="4">
			<verse number="1">Ond dywedyd yr wyf, am gymmaint o amser ag y mae’r etifedd tan oed, nid oes gwahaniaeth rhyngddo a gwas, ac yntau yn Arglwydd ar y cwbl;</verse>
			<verse number="2">eithr tan warcheidwaid a disdeiniaid y mae hyd yr amser a osodwyd gan y tad.</verse>
			<verse number="3">Felly ninnau hefyd, pan oeddym tan oed, tan wyddorion y byd yr oeddym wedi ein caethiwo;</verse>
			<verse number="4">ond pan ddaeth cyflawnder yr amser danfonodd Duw Ei Fab allan, wedi Ei eni o wraig,</verse>
			<verse number="5">wedi Ei eni tan y Gyfraith, fel y rhai tan y Gyfraith y prynai, fel y byddai’r mabwysiad i’w gael genym.</verse>
			<verse number="6">Ac o herwydd eich bod yn feibion, danfonodd Duw Yspryd Ei Fab i’n calonnau, yn llefain, Abba Dad.</verse>
			<verse number="7">Felly nid wyt mwyach yn gaethwas, eithr yn fab; ac os mab, yn etifedd hefyd trwy Dduw.</verse>
			<verse number="8">Eithr yr amser hwnw, heb adnabod o honoch Dduw, caethion oeddych i’r rhai wrth naturiaeth nad ydynt dduwiau:</verse>
			<verse number="9">ond yn awr gan adnabod Duw, ac yn hytrach yn adnabyddus gan Dduw, pa fodd y trowch yn ol at yr egwyddorion gwan a thlodion, i’r rhai yr ewyllysiwch fod etto o newydd mewn caethiwed?</verse>
			<verse number="10">Diwrnodiau a gedwch, a misoedd, ac amseroedd, a blynyddoedd.</verse>
			<verse number="11">Ofn sydd arnaf am danoch, rhag mewn modd yn y byd yn ofer y llafuriais arnoch.</verse>
			<verse number="12">Byddwch fel yr wyf fi, canys yr wyf fi fel chwychwi, frodyr, attolygaf arnoch. Mewn dim ni wnaethoch gam i mi;</verse>
			<verse number="13">ond gwyddoch mai o achos gwaelder cnawdol yr efengylais i chwi y waith gyntaf;</verse>
			<verse number="14">ac eich profedigaeth yn fy nghnawd ni ddirmygasoch ac ni wrthodasoch; eithr fel angel Duw y’m derbyniasoch, fel Crist Iesu.</verse>
			<verse number="15">Pa le, gan hyny, y mae eich ymfendigiad? canys tystiaf i chwi, pe buasai bosibl, eich llygaid a dynnasech allan ac a’u rhoisech i mi.</verse>
			<verse number="16">Felly, ai yn elyn i chwi yr aethum wrth ddweud y gwir wrthych?</verse>
			<verse number="17">Selog ydynt tuag attoch, nid yn dda, eithr eich cau chwi allan a ewyllysiant, fel y ceisioch hwynt-hwy.</verse>
			<verse number="18">Ond da yw bod yn selog, mewn peth da, bob amser, ac nid yn unig tra fyddwyf bresennol gyda chwi.</verse>
			<verse number="19">Fy mhlant bychain, y rhai yr wyf yn eu hesgor drachefn hyd oni ffurfier Crist ynoch,</verse>
			<verse number="20">ewyllysiwn fod yn bresennol gyda chwi yn awr, a newidio fy llais, canys dyrysir fi ynoch.</verse>
			<verse number="21">Dywedwch wrthyf, y rhai sy’n ewyllysio bod dan y Gyfraith, oni chlywch y Gyfraith?</verse>
			<verse number="22">Canys ysgrifenwyd, Abraham oedd a dau fab ganddo, un o’r wasanaeth-ferch, ac un o’r wraig rydd.</verse>
			<verse number="23">Eithr yr hwn o’r wasanaeth-ferch, yn ol y cnawd y ganed; a’r hwn o’r wraig rydd, trwy addewid.</verse>
			<verse number="24">A’r pethau hyn sydd ag alegori ynddynt, canys y gwragedd hyn ydynt ddau gyfammod, sef, un o fynydd Sinai, yn cenhedlu i gaethiwed, yr hon yw Hagar.</verse>
			<verse number="25">A’r Hagar hon, mynydd Sinai yw, yn Arabia, a chyfatteb y mae i’r Ierwshalem sydd yn awr, canys mewn caethiwed y mae hi ynghyda’i phlant.</verse>
			<verse number="26">Ond yr Ierwshalem sydd uchod, rhydd yw, yr hon yw ein mam; canys ysgrifenwyd,</verse>
			<verse number="27">“Llawenycha, anffrwythlawn, yr hon nid wyt yn eppilio; Tor allan a llefa, yr hon nid wyt yn esgor; Canys mwy yw plant yr unig na’r hon sydd a chanddi ŵr.”</verse>
			<verse number="28">Ac nyni, frodyr, fel Itsaac, plant addewid ydym; eithr fel yr amser hwnw,</verse>
			<verse number="29">yr hwn a anwyd yn ol y cnawd a erlidiai yr hwn a anwyd yn ol yr Yspryd, felly hefyd yn awr.</verse>
			<verse number="30">Eithr pa beth a ddywaid yr Ysgrythyr? “Bwrw allan y wasanaeth-ferch a’i mab, canys mewn modd yn y byd nid etifedda mab y wasanaeth-ferch ynghyda mab y wraig rydd.”</verse>
			<verse number="31">O herwydd paham, frodyr, nid ydym blant y wasanaeth-ferch, eithr plant y wraig rydd.</verse>
		</chapter>
		<chapter number="5">
			<verse number="1">A rhyddid Crist a’n rhyddhaodd ni; sefwch, gan hyny; a than iau caethiwed na’ch dalier drachefn.</verse>
			<verse number="2">Wele, myfi Paul wyf yn dywedyd wrthych, Os amdorrir chwi, Crist ni’ch llesa chwi ddim.</verse>
			<verse number="3">A thystiolaethu yr wyf drachefn i bob dyn yr amdorrir arno mai dyledwr yw i wneuthur yr holl Gyfraith.</verse>
			<verse number="4">Difudd y’ch gwnaed oddiwrth Grist y rhai yn y Gyfraith a ymgyfiawnhewch; oddiwrth ras y syrthiasoch.</verse>
			<verse number="5">Canys nyni, trwy’r Yspryd, o ffydd y disgwyliwn obaith cyfiawnder;</verse>
			<verse number="6">canys yng Nghrist Iesu amdorriad ni all ddim, na diamdorriad, eithr ffydd yn gweithio trwy gariad.</verse>
			<verse number="7">Rhedeg yn dda yr oeddych. Pwy a’ch rhwystrodd fel i’r gwirionedd nad ufuddhaech?</verse>
			<verse number="8">Y perswadio, nid o’r hwn sydd yn eich galw y mae.</verse>
			<verse number="9">Gan ychydig lefain yr holl does a lefeinir.</verse>
			<verse number="10">Myfi a ymddiriedaf tuag attoch yn yr Arglwydd, nad dim amgen a syniwch; ond yr hwn sydd yn eich cythryflu a ddwg ei farnedigaeth, pwy bynnag fyddo.</verse>
			<verse number="11">Ond myfi, frodyr, os amdorriad yr wyf etto yn ei bregethu, paham y’m herlidir etto? Yna y diddymwyd tramgwydd y Groes.</verse>
			<verse number="12">O na thorrid ymaith y rhai sydd yn eich ansefydlu!</verse>
			<verse number="13">Canys chwychwi, er rhyddid y’ch galwyd, frodyr; yn unig nac arferwch y rhyddid er achlysur i’r cnawd, eithr trwy gariad gwasanaethwch eich gilydd:</verse>
			<verse number="14">canys yr holl Gyfraith, mewn un gair y cyflawnwyd, sef yn hwn, “Ceri dy gymmydog fel ti dy hun;”</verse>
			<verse number="15">ond os brathu a thraflyngeu eich gilydd yr ydych, gwyliwch nad gan eich gilydd y’ch difether.</verse>
			<verse number="16">Ond dywedyd yr wyf, Yn yr Yspryd rhodiwch, a chwant y cnawd na chyflawnwch mo’no;</verse>
			<verse number="17">canys y cnawd a chwennych yn erbyn yr Yspryd, a’r Yspryd yn erbyn y cnawd, canys y rhai hyn ydynt wrthwynebol i’w gilydd, fel y pethau a ewyllysioch na wneloch.</verse>
			<verse number="18">Ond os gan yr Yspryd y’ch arweinir, nid ydych dan y Gyfraith.</verse>
			<verse number="19">Ac amlwg yw gweithredoedd y cnawd, y rhai ydynt godineb,</verse>
			<verse number="20">aflendid, anlladrwydd, delw-addoliaeth, swyn-gyfaredd, casineb, cynhen, eiddigedd, llid, ymrysonau, ymraniadau,</verse>
			<verse number="21">heresiau, cynfigennau, meddwdod, cyfeddach, a’r pethau cyffelyb i’r rhai hyn; am y rhai y rhybuddiaf chwi, fel y rhag-ddywedais, Y rhai sy’n gwneuthur y cyfryw bethau, teyrnas Dduw nid etifeddant.</verse>
			<verse number="22">Ond ffrwyth yr Yspryd yw, Cariad, llawenydd, tangnefedd, hir-ymaros, cymmwynasgarwch,</verse>
			<verse number="23">daioni, ffydd, addfwynder, dirwest; yn erbyn y cyfryw bethau nid oes cyfraith.</verse>
			<verse number="24">A’r rhai sydd yn eiddo Crist Iesu, y cnawd a groes-hoeliasant ynghyda’i wyniau a’i chwantau.</verse>
			<verse number="25">Os byw yr ydym yn yr Yspryd, yn yr Yspryd rhodiwn hefyd.</verse>
			<verse number="26">Na fyddwn wag-ogoneddgar, yn herio ein gilydd, yn cynfigennu wrth ein gilydd.</verse>
		</chapter>
		<chapter number="6">
			<verse number="1">Brodyr, er i ddyn ei oddiweddu gan ryw gamwedd, chwychwi, y rhai ysprydol, adgyweiriwch y cyfryw un mewn yspryd addfwyn, gan dy ystyried dy hun, rhag y’th demtier dithau.</verse>
			<verse number="2">Dygwch feichiau eich gilydd, ac felly cyflawnwch gyfraith Crist.</verse>
			<verse number="3">Canys os tybia neb ei fod yn rhyw beth, ac efe heb fod yn ddim, twyllo ei hun y mae efe.</verse>
			<verse number="4">Ond profed pob un ei waith ei hun, ac yna tuag at ef ei hun yn unig y bydd yr ymffrost iddo, ac nid tuag at un arall,</verse>
			<verse number="5">canys ei faich ei hun pob un a ddwg.</verse>
			<verse number="6">Ond cyfranned yr hwn a ddysgwyd yn y Gair â’r hwn sydd yn ei ddysgu ef, ym mhob peth da.</verse>
			<verse number="7">Nac arweinier chwi ar gyfeiliorn; Duw ni watworir; canys pa beth bynnag a hauo dyn, hyny a fed efe hefyd;</verse>
			<verse number="8">oblegid yr hwn sy’n hau i’w gnawd ei hun, o’r cnawd y med lygredigaeth; ond yr hwn sy’n hau i’r Yspryd, o’r Yspryd y med fywyd tragywyddol.</verse>
			<verse number="9">Ac yn gwneuthur yr hyn sydd dda na ddigalonnwn, canys yn ei iawn bryd y medwn, os heb ddiffygio.</verse>
			<verse number="10">Gan hyny ynte, fel y mae amser cyfaddas genym, gweithredwn yr hyn sydd dda tuag at bawb, ac yn enwedig tua’r rhai o deulu’r ffydd.</verse>
			<verse number="11">Gwelwch â pha lythyrennau eu maint yr ysgrifennais attoch chwi â’m llaw fy hun.</verse>
			<verse number="12">Cynnifer ag sy’n ewyllysio ymdeccau yn y cnawd, y rhai hyn sydd yn eich cymhell i amdorri arnoch, yn unig fel nad oblegid croes Crist yr erlidier hwynt;</verse>
			<verse number="13">canys nid yw hyd yn oed y rhai yr amdorrir arnynt eu hunain yn cadw’r Gyfraith, eithr ewyllysiant i chwi amdorri arnoch, fel yn eich cnawd chwi yr ymffrostiont.</verse>
			<verse number="14">Ond i myfi, na fydded i mi ymffrostio oddieithr ynghroes ein Harglwydd Iesu Grist, trwy’r Hwn y croes-hoeliwyd y byd i mi, ac myfi i’r byd;</verse>
			<verse number="15">canys amdorriad nid yw ddim, na diamdorriad; eithr creadur newydd.</verse>
			<verse number="16">A chynnifer ag a rodiant wrth y rheol hon, tangnefedd arnynt a thrugaredd, ac ar Israel Duw.</verse>
			<verse number="17">O hyn allan na fydded i neb beri blinder i mi; canys myfi wyf yn dwyn nodau’r Iesu yn fy nghorph.</verse>
			<verse number="18">Gras ein Harglwydd Iesu Grist fyddo gyda’ch yspryd chwi, frodyr. Amen.</verse>
		</chapter>
	</book>
	<book number="49">
		<chapter number="1">
			<verse number="1">Paul, apostol i Iesu Grist trwy ewyllys Duw, at y saint sydd yn Ephesus a’r ffyddloniaid yng Nghrist Iesu:</verse>
			<verse number="2">gras i chwi a thangnefedd oddiwrth Dduw ein Tad a’r Arglwydd Iesu Grist.</verse>
			<verse number="3">Bendigedig fyddo Duw a Thad ein Harglwydd Iesu Grist, yr Hwn a’n bendithiodd â phob bendith ysprydol yn y nefolion leoedd yng Nghrist;</verse>
			<verse number="4">fel yr etholodd ni Ynddo Ef cyn seiliad y byd, i fod o honom yn sanctaidd ac yn ddianaf ger Ei fron mewn cariad,</verse>
			<verse number="5">wedi ein rhag-ordeinio ni i fabwysiad trwy Iesu Grist, Iddo Ei hun, yn ol boddlonrwydd Ei ewyllys,</verse>
			<verse number="6">er mawl gogoniant Ei ras, yr hwn a rad-roddodd Efe i ni yn yr Anwylyd,</verse>
			<verse number="7">yn yr Hwn y mae genym ein prynedigaeth trwy Ei waed, maddeuant ein camweddau,</verse>
			<verse number="8">yn ol golud Ei ras Ef, yr hwn a wnaeth Efe yn helaeth tuag attom ymhob doethineb a deall,</verse>
			<verse number="9">wedi hyspysu i ni ddirgelwch Ei ewyllys, yn ol Ei foddlonrwydd</verse>
			<verse number="10">yr hwn a arfaethodd Efe Ynddo Ef i ddisdeiniaeth cyflawnder yr amseroedd, i grynhoi ynghyd bob peth yng Nghrist, y rhai sydd yn y nefoedd, ac y rhai ar y ddaear;</verse>
			<verse number="11">ïe, Ynddo Ef, yn yr Hwn y’n gwnaethpwyd yn etifeddiaeth, wedi ein rhag-ordeinio yn ol arfaeth yr Hwn sydd yn gweithio pob peth yn ol cynghor Ei ewyllys,</verse>
			<verse number="12">fel y byddem er mawl Ei ogoniant, y rhai a obeithiasom o’r blaen yng Nghrist;</verse>
			<verse number="13">yn yr hwn chwychwi hefyd, wedi clywed Gair y gwirionedd, Efengyl eich iachawdwriaeth, ïe, yn yr Hwn hefyd, wedi credu o honoch, y’ch seliwyd ag Yspryd Glân yr addewid,</verse>
			<verse number="14">yr Hwn yw ernes ein hetifeddiaeth, hyd brynedigaeth Ei berchennogaeth, i fawl Ei ogoniant.</verse>
			<verse number="15">O herwydd hyn, myfi hefyd, wedi clywed am y ffydd yn yr Arglwydd Iesu, yr hon sydd yn eich plith, ac y sydd genych tua’r holl saint,</verse>
			<verse number="16">nid wyf yn peidio â diolch drosoch, gan wneuthur coffa am danoch yn fy ngweddïau, ar i Dduw ein Harglwydd Iesu Grist,</verse>
			<verse number="17">Tad y gogoniant, roddi i chwi yspryd doethineb a datguddiad yn Ei adnabod Ef,</verse>
			<verse number="18">wedi eich goleuo o ran llygaid eich calon er mwyn gwybod o honoch pa beth yw gobaith Ei alwedigaeth, pa beth yw golud gogoniant Ei etifeddiaeth yn y saint,</verse>
			<verse number="19">a pha beth yw rhagorol fawredd Ei allu tuag attom ni y sy’n credu, yn ol gweithrediad nerth Ei gadernid,</verse>
			<verse number="20">yr hon a weithredodd Efe yng Nghrist, gan Ei gyfodi Ef o feirw a pheri Iddo eistedd ar Ei ddeheulaw yn y nefolion leoedd,</verse>
			<verse number="21">goruwch pob llywodraeth ac awdurdod a gallu ac arglwyddiaeth, a phob enw a enwir nid yn unig yn y byd hwn, ond hefyd yn yr hwn ar fedr dyfod.</verse>
			<verse number="22">A phob peth a ddarostyngodd Efe dan Ei draed Ef;</verse>
			<verse number="23">ac Ef a roddodd Efe yn ben dros bob peth, i’r eglwys, yr hon yw Ei gorph, cyflawnder yr Hwn sy’n cyflawni oll yn oll.</verse>
		</chapter>
		<chapter number="2">
			<verse number="1">A chwychwi, a chwi yn feirw trwy eich camweddau a’ch pechodau,</verse>
			<verse number="2">yn y rhai y rhodiasoch gynt yn ol gyrfa’r byd hwn, yn ol tywysog awdurdod yr awyr, yr yspryd y sydd yn awr yn gweithredu ym meibion anufudd-dod,</verse>
			<verse number="3">ymhlith y rhai yr oeddym ni oll â’n hymarweddiad gynt yn chwantau ein cnawd, gan wneuthur ewyllysiau’r cnawd a’r meddyliau, ac yr oeddym wrth naturiaeth yn blant digofaint, fel y lleill;</verse>
			<verse number="4">ond Duw, gan fod yn oludog o drugaredd,</verse>
			<verse number="5">o herwydd Ei gariad mawr â’r hwn y carodd Efe ni, ïe, nyni, pan yn feirw trwy ein camweddau, a gydfywhaodd Efe ynghyda Christ,</verse>
			<verse number="6">(trwy ras yr ydych yn gadwedig,) ac a’ n cyd-gyfododd, a gwnaeth i ni gydeistedd yn y nefolion leoedd yng Nghrist Iesu,</verse>
			<verse number="7">fel y dangosai i’r oesoedd sy’n dyfod ragorol olud Ei ras mewn cymmwynasgarwch tuag attom yng Nghrist Iesu,</verse>
			<verse number="8">canys trwy ras yr ydych yn gadwedig trwy ffydd, a hyn, nid o honoch chwi y mae; o eiddo Duw y mae’ r rhodd;</verse>
			<verse number="9">nid o weithredoedd y mae, fel na bo i neb ymffrostio;</verse>
			<verse number="10">canys Ei waith Ef ydym, wedi ein creu yng Nghrist Iesu, er gweithredoedd da, y rhai a rag-ddarparodd Duw fel ynddynt y rhodiem.</verse>
			<verse number="11">Am hyny, cofiwch mai gynt yr oeddych chwi, (y cenhedloedd yn y cnawd, y rhai a elwir Di-amdorriad gan yr hyn a elwir Amdorriad,</verse>
			<verse number="12">yn y cnawd, o waith llaw,) yr oeddych y pryd hyny yn wahan oddiwrth Grist, yn ddieithriedig oddiwrth wladwriaeth Israel, ac yn estroniaid oddiwrth gyfammodau yr addewid, heb obaith genych ac heb Dduw yn y byd;</verse>
			<verse number="13">ond yn awr yng Nghrist Iesu, chwychwi y rhai oeddych gynt ym mhell, a wnaethpwyd yn agos yngwaed Crist;</verse>
			<verse number="14">canys Efe yw ein heddwch, yr Hwn a wnaeth y ddau yn un, a chanol-fur y gwahaniaeth a ddattododd Efe,</verse>
			<verse number="15">gan ddirymmu’r gelyniaeth trwy Ei gnawd, sef cyfraith y gorchymynion mewn ordeiniadau; fel y creai y ddau, Ynddo Ei hun, yn un dyn newydd,</verse>
			<verse number="16">gan wneuthur heddwch, ac y cymmodai y ddau, mewn un corph, â Duw, trwy’r groes, wedi lladd y gelyniaeth arni hi.</verse>
			<verse number="17">A daeth Efe ac efengylodd heddwch i chwi y rhai ym mhell,</verse>
			<verse number="18">ac heddwch i’r rhai yn agos, canys Trwyddo Ef y mae genym, ni ein dau, ddyfodfa mewn un Yspryd at y Tad.</verse>
			<verse number="19">Gan hyny, ynte, nid ydych mwyach yn ddieithriaid ac ymdeithyddion, eithr yr ydych yn gyd-ddinasyddion â’r saint ac yn deulu Duw,</verse>
			<verse number="20">wedi eich adeiladu ar sail yr apostolion a’r prophwydi, ac Iesu Grist Ei hun yn ben congl-faen,</verse>
			<verse number="21">yn yr hwn yr holl adeilad wedi ei chymmwys gydgyssylltu sy’n cynnyddu yn deml sanctaidd yn yr Arglwydd;</verse>
			<verse number="22">yn yr Hwn yr ydych chwi hefyd yn cael eich cyd-adeiladu yn breswylfod i Dduw, yn yr Yspryd.</verse>
		</chapter>
		<chapter number="3">
			<verse number="1">O achos hyn myfi, Paul, carcharor Crist Iesu trosoch chwi genhedloedd,</verse>
			<verse number="2">os clywsoch, yn wir, am ddisdeiniaeth gras Duw yr hwn a roddwyd i mi tuag attoch,</verse>
			<verse number="3">mai trwy ddatguddiad yr hyspyswyd i mi y dirgelwch, (fel yr ysgrifenais o’r blaen ar ychydig eiriau,</verse>
			<verse number="4">trwy y rhai y gellwch, wrth ddarllen, weled fy neall yn nirgelwch Crist,)</verse>
			<verse number="5">yr hwn yng nghenedlaethau eraill ni hyspyswyd i feibion dynion fel y datguddiwyd ef yn awr i’w sanctaidd apostolion a phrophwydi,</verse>
			<verse number="6">yn yr Yspryd, fod y cenhedloedd yn gydetifeddion ac yn gydaelodau o’r corph, ac yn gyd-gyfrannogion o’r addewid yng Nghrist Iesu,</verse>
			<verse number="7">trwy’r Efengyl, i’r hon y’m gwnaed yn weinidog yn ol rhodd gras Duw, yr hwn a roddwyd i mi yn ol gweithrediad Ei allu Ef.</verse>
			<verse number="8">I myfi, a mi yn llai na’r lleiaf o’r holl saint, y rhoddwyd y gras hwn, i efengylu i’r cenhedloedd olud anolrheiniadwy Crist;</verse>
			<verse number="9">ac i wneud i bawb weled pa beth yw disdeiniaeth y dirgelwch a guddiwyd er’s erioed yn Nuw, yr Hwn a greodd bob peth,</verse>
			<verse number="10">fel yr hyspysid yn awr i’r tywysogaethau a’r awdurdodau yn y nefolion leoedd, trwy’r Eglwys, ddoethineb mawr-amryw Duw,</verse>
			<verse number="11">yn ol yr arfaeth dragywyddol yr hon a wnaeth Efe yng Nghrist Iesu ein Harglwydd,</verse>
			<verse number="12">yn yr Hwn y mae genym hyfdra a dyfodfa mewn hyder trwy ein ffydd Ynddo.</verse>
			<verse number="13">O herwydd paham deisyfiaf na lwfrhaoch am fy mlinderau trosoch, y rhai yw eich gogoniant.</verse>
			<verse number="14">O achos hyn, plygu fy ngliniau yr wyf at y Tad,</verse>
			<verse number="15">o’r Hwn y mae pob teulu yn y nef ac ar y ddaear yn cael ei enwi,</verse>
			<verse number="16">ar roddi o Hono i chwi, yn ol golud Ei ogoniant, eich cadarnhau a gallu trwy Ei Yspryd, yn y dyn oddimewn,</verse>
			<verse number="17">a thrigo o Grist, trwy ffydd yn eich calonnau;</verse>
			<verse number="18">fel, wedi eich gwreiddio a’ch seilio mewn cariad, y llwyr-alloch amgyffred, ynghyda’r holl saint, pa beth yw’r lled,</verse>
			<verse number="19">a’r hyd, a’r uchder a’r dyfnder, a gwybod cariad Crist, yr hwn sydd uwchlaw gwybodaeth, fel y’ch cyflawner i holl gyflawnder Duw.</verse>
			<verse number="20">Ac i’r Hwn sydd abl i wneuthur yn dra-rhagorol tu hwnt i bob peth a ofynwn neu a feddyliwn, yn ol y gallu sy’n gweithredu ynom,</verse>
			<verse number="21">Iddo Ef y bo’r gogoniant yn yr eglwys ac yn Iesu Grist am yr holl genhedlaethau yn oes oesoedd. Amen.</verse>
		</chapter>
		<chapter number="4">
			<verse number="1">Deisyf arnoch, gan hyny, yr wyf fi, y carcharor yn yr Arglwydd, ar rodio o honoch yn deilwng o’r alwedigaeth â’r hon y’ch galwyd,</verse>
			<verse number="2">gyda phob gostyngeiddrwydd ac addfwynder, gyda hir-ymaros, gan oddef eich gilydd mewn cariad,</verse>
			<verse number="3">gan fod yn ddyfal i gadw undeb yr Yspryd yng nghwlwm heddwch.</verse>
			<verse number="4">Un corph sydd, ac un Yspryd, fel y’ch galwyd yn un gobaith eich galwedigaeth;</verse>
			<verse number="5">un Arglwydd, un ffydd, un bedydd, un Duw a Thad pawb,</verse>
			<verse number="6">yr Hwn sydd dros bawb, a thrwy bawb, ac ym mhawb.</verse>
			<verse number="7">Ond i bob un o honom y rhoddwyd y gras yn ol mesur dawn Crist.</verse>
			<verse number="8">O herwydd paham y dywaid, “Pan esgynodd i’r uchelder, caethiwodd gaethiwed, A rhoddodd roddion i ddynion.”</verse>
			<verse number="9">(Ond hyn, “Esgynodd,” pa beth yw oddieithr y bu iddo ddisgyn i barthau isaf y ddaear?</verse>
			<verse number="10">Yr Hwn a ddisgynodd, Efe yw’r Hwn a esgynodd goruwch yr holl nefoedd fel y llenwai bob peth:)</verse>
			<verse number="11">ac Efe a roddes rai yn apostolion, a rhai yn brophwydi, a rhai yn efengylwyr, a rhai yn fugeiliaid ac yn ddysgawdwyr,</verse>
			<verse number="12">er perffeithiad y saint, i waith y weinidogaeth,</verse>
			<verse number="13">i adeiladaeth corph Crist, hyd oni chyrhaeddwn oll i undeb ffydd a gwybodaeth Mab Duw, i ŵr perffaith,</verse>
			<verse number="14">i fesur maint cyflawnder Crist; fel na byddom mwyach yn blant, yn bwhwmman a’n cylch-ddwyn â phob gwynt dysgeidiaeth, gan hocced dynion, mewn cyfrwysdra, yn ol dyfais cam-arwain;</verse>
			<verse number="15">ond gan adrodd y gwir mewn cariad, y cynnyddom ymhob peth Iddo Ef, yr Hwn yw’r pen, sef Crist,</verse>
			<verse number="16">o’r Hwn, yr holl gorph yn cael ei gyfaddasu a’i gydgyssylltu trwy’r hyn y mae pob cymmal yn ei roddi, yn ol gweithrediad pob rhan mewn mesur, sy’n gwneuthur cynnydd y corph i’w adeiladaeth ei hun mewn cariad.</verse>
			<verse number="17">Hyn, gan hyny, yr wyf yn ei ddywedyd ac yn ei dystiolaethu yn yr Arglwydd, na rodioch chwi mwyach fel y mae’r cenhedloedd hefyd yn rhodio yn oferedd eu meddwl,</verse>
			<verse number="18">wedi eu tywyllu yn eu deall, wedi eu dieithrio oddiwrth fuchedd Duw o herwydd yr anwybodaeth sydd ynddynt,</verse>
			<verse number="19">o herwydd calediad eu calon; y rhai, wedi myned yn ddideimlad, a draddodasant eu hunain i drythyllwch i wneuthur pob aflendid gydag awydd.</verse>
			<verse number="20">Ond chwychwi, nid felly y dysgasoch Grist, os, yn wir, am dano Ef y clywsoch,</verse>
			<verse number="21">ac Ynddo Ef y’ch dysgwyd fel y mae’r gwirionedd yn yr Iesu;</verse>
			<verse number="22">ar ddodi o honoch oddi am danoch, yn ol eich ymarweddiad gynt, yr hen ddyn y sy’n myned yn llygredig yn ol chwantau twyll,</verse>
			<verse number="23">a’ch adnewyddu yn yspryd eich meddwl,</verse>
			<verse number="24">a rhoddi am danoch y dyn newydd, yr hwn yn ol Duw a grewyd mewn cyfiawnder ac yn sancteiddrwydd y gwirionedd.</verse>
			<verse number="25">Gan hyny, gan ddodi ymaith gelwydd, lleferwch y gwir bob un â’i gymmydog, canys yr ydym yn aelodau o’n gilydd.</verse>
			<verse number="26">Digiwch, ac na phechwch; na fydded i’r haul fachludo ar eich ennyniad,</verse>
			<verse number="27">ac na roddwch le i ddiafol.</verse>
			<verse number="28">Yr hwn a ladrattai, na ladratted mwyach, ond yn hytrach llafuried gan weithio yr hyn sydd dda, â’i ddwylaw, fel y bo ganddo beth i’w gyfrannu i’r hwn sydd ag angen arno.</verse>
			<verse number="29">Na fydded i neb rhyw ymadrodd llygredig ddyfod allan o’ch genau, eithr yr hwn a fo dda i adeiladaeth fel y mae eisiau, fel y rhoddo ras i’r gwrandawyr.</verse>
			<verse number="30">Ac na thristewch Yspryd sanctaidd Duw, yn yr Hwn y’ch seliwyd hyd ddydd prynedigaeth.</verse>
			<verse number="31">Pob chwerwder, a llid, a dig, a llefain, a chabledd, rhodder ymaith oddiwrthych, ynghyda phob drygioni.</verse>
			<verse number="32">A byddwch gymmwynasgar i’ch gilydd, yn dosturiol, yn maddeu i’ch gilydd, fel y bu i Dduw hefyd, yng Nghrist, faddeu i chwi.</verse>
		</chapter>
		<chapter number="5">
			<verse number="1">Byddwch, gan hyny, yn efelychwyr Duw, fel plant anwyl;</verse>
			<verse number="2">a rhodiwch mewn cariad, fel y bu i Grist hefyd ein caru ni, ac y traddododd Ei hun trosom yn offrwm ac yn aberth i Dduw, o arogl peraidd.</verse>
			<verse number="3">Ond godineb ac aflendid o bob math, neu gybydd-dra, nac enwer hwynt yn eich plith,</verse>
			<verse number="4">fel y gwedda i saint; na budreddi, nac ymadrodd ffol, na choeg ddigrifwch, y rhai nid ydynt weddus;</verse>
			<verse number="5">eithr yn hytrach rhoddi diolch; canys hyn a wyddoch yn llwyr, fod pob putteiniwr, neu aflan, neu gybydd, yr hyn sydd eulun-addolwr, heb iddo etifeddiaeth yn nheyrnas Crist a Duw.</verse>
			<verse number="6">Na fydded i neb eich twyllo â geiriau gweigion; canys o achos y pethau hyn dyfod y mae digofaint Duw ar feibion anufudd-dod.</verse>
			<verse number="7">Gan hyny, na fyddwch gyfranogion â hwynt;</verse>
			<verse number="8">canys yr oeddych gynt yn dywyllwch, ond yn awr goleuni ydych yn yr Arglwydd;</verse>
			<verse number="9">rhodiwch fel plant y goleuni; (canys ffrwyth y goleuni ymhob daioni a chyfiawnder a gwirionedd y mae,)</verse>
			<verse number="10">gan brofi pa beth sydd foddlonol i’r Arglwydd; ac</verse>
			<verse number="11">na fydded i chwi gymdeithas â gweithredoedd anffrwythlawn y tywyllwch, ond yn hytrach hyd yn oed argyhoeddwch hwynt;</verse>
			<verse number="12">canys y pethau a wneir yn y dirgel ganddynt, cywilyddus yw hyd yn oed eu henwi;</verse>
			<verse number="13">a phob peth, wrth gael ei argyhoeddi, gan y goleuni yr amlygir, canys pob peth y sy’n cael ei amlygu, goleuni yw;</verse>
			<verse number="14">o herwydd paham y dywaid, “Deffro, yr hwn wyt yn cysgu, a chyfod o’r meirw, ac arnat y llewyrcha Crist.”</verse>
			<verse number="15">Edrychwch, gan hyny, yn ofalus pa fodd y rhodiwch,</verse>
			<verse number="16">nid fel annoethion, ond fel doethion, gan brynu’r amser;</verse>
			<verse number="17">canys y dyddiau, drwg ydynt; am hyny, na fyddwch ynfydion, eithr yn deall pa beth yw ewyllys yr Arglwydd.</verse>
			<verse number="18">Ac na feddwer chwi gan win, yn yr hyn y mae cyfeddach,</verse>
			<verse number="19">eithr llanwer chwi â’r Yspryd, gan lefaru wrth eich gilydd mewn salmau a hymnau ac odlau ysprydol, gan ganu a pher-seinio â’ch calon i’r Arglwydd,</verse>
			<verse number="20">gan ddiolch bob amser am bob peth yn enw ein Harglwydd Iesu Grist,</verse>
			<verse number="21">i Dduw ein Tad, gan ymddarostwng i’ch gilydd yn ofn Crist.</verse>
			<verse number="22">Y gwragedd, sef i’w gwŷr priod byddont fel i’r Arglwydd,</verse>
			<verse number="23">canys y gŵr yw pen y wraig, fel y mae Crist hefyd yn ben yr eglwys, ac Efe yn iachawdwr y corph.</verse>
			<verse number="24">Ond fel y mae’r eglwys yn ymddarostwng i Grist, felly gwnaed y gwragedd i’w gwŷr ymhob peth.</verse>
			<verse number="25">Y gwŷr cerwch eich gwragedd, fel y bu i Grist hefyd garu yr eglwys, ac y traddododd Ef Ei hun drosti,</verse>
			<verse number="26">fel y sancteiddiai hi, wedi ei glanhau hi â’r noe dwfr, trwy’r gair,</verse>
			<verse number="27">ac y rhoddai Efe yr eglwys Iddo Ei hun, yn ogoneddus, heb arni na brycheuyn na chrychni, na dim o’r cyfryw bethau; eithr fel y byddai yn sanctaidd ac yn ddianaf.</verse>
			<verse number="28">Felly y dylai’r gwŷr garu eu gwragedd fel eu cyrph eu hunain; yr hwn sy’n caru ei wraig, ef ei hun a gar efe:</verse>
			<verse number="29">canys ni fu i neb erioed gasau ei gnawd ei hun, eithr ei fagu a’i feithrin y mae, fel y gwna Crist hefyd i’r eglwys,</verse>
			<verse number="30">canys aelodau ydym o’i gorph Ef.</verse>
			<verse number="31">“O achos hyn y gad dyn ei dad a’i fam, ac y glŷn wrth</verse>
			<verse number="32">ei wraig, a byddant ill dau yn un cnawd.” Y dirgelwch hwn, mawr yw; ond yr wyf fi yn llefaru gyda golwg ar Grist a’r eglwys.</verse>
			<verse number="33">Er hyny i gyd, chwychwi cymmain un, bydded i bob un felly garu ei wraig fel ef ei hun; a’r wraig, bydded iddi ofni ei gŵr.</verse>
		</chapter>
		<chapter number="6">
			<verse number="1">Y plant, ufuddhewch i’ch rhieni yn yr Arglwydd, canys hyn sydd gyfiawn.</verse>
			<verse number="2">“Anrhydedda dy dad a’th fam,” (yr hwn yw’r gorchymyn cyntaf gydag addewid,)</verse>
			<verse number="3">“fel y bo’n dda i ti, ac y byddech hir-hoedlog ar y ddaear.”</verse>
			<verse number="4">Ac y tadau, nac ennynwch eich plant i ddigio; eithr maethwch hwynt yng yngherydd a chynghor yr Arglwydd.</verse>
			<verse number="5">Y gweision ufuddhewch i’ch meistriaid yn ol y cnawd gydag ofn a dychryn, yn symlrwydd eich calon, fel i Grist;</verse>
			<verse number="6">nid â llygad-wasanaeth fel boddlonwyr dynion, eithr fel gweision Crist,</verse>
			<verse number="7">yn gwneuthur ewyllys Duw o’r enaid; yn gwasanaethu gydag ewyllys da, fel i’r Arglwydd, ac nid i ddynion,</verse>
			<verse number="8">gan wybod mai pa beth bynnag sy dda a wnelo pob un, hyny a dderbyn efe gan yr Arglwydd, pa un bynnag ai caeth ai rhydd.</verse>
			<verse number="9">Ac y meistriaid, yr un pethau gwnewch tuag attynt hwy, gan roddi heibio fygwth, gan wybod fod eich meistr chwi a hwythau yn y nefoedd, a derbyn gwyneb nid oes gydag Ef.</verse>
			<verse number="10">Yn ddiweddaf, byddwch gryfion yn yr Arglwydd ac ynghadernid Ei allu.</verse>
			<verse number="11">Gwisgwch lwyr-arfogaeth Duw fel y galloch sefyll yn erbyn dichellion diafol,</verse>
			<verse number="12">canys nid oes i ni ein hymaflyd codwm yn erbyn gwaed a chnawd, eithr yn erbyn y llywodraethau, yn erbyn yr awdurdodau, yn erbyn bydol-lywiawdwyr y tywyllwch hwn, yn erbyn y lluoedd ysprydol drwg yn y nefolion leoedd.</verse>
			<verse number="13">O achos hyn cymmerwch i fynu lwyr-arfogaeth Duw, fel y galloch wrthsefyll yn y dydd drwg;</verse>
			<verse number="14">ac wedi gwneuthur pob peth, sefyll. Sefwch, gan hyny, wedi amgylch-wregysu eich lwynau â gwirionedd,</verse>
			<verse number="15">ac wedi rhoddi am danoch ddwyfroneg cyfiawnder, ac wedi gwisgo am eich traed esgidiau parottoad efengyl tangnefedd;</verse>
			<verse number="16">ac ynghyda’r cwbl gan gymmeryd i fynu darian ffydd, â’r hon y gellwch ddiffoddi holl biccellau tanllyd y fall.</verse>
			<verse number="17">A helm iachawdwriaeth cymmerwch, a chleddyf yr Yspryd, yr hwn yw Gair Duw;</verse>
			<verse number="18">gyda phob gweddi a deisyfiad, yn gweddïo bob amser yn yr Yspryd, ac yn gwylied ar hyn ei hun ymhob dyfal-bara, a deisyfiad am yr holl saint,</verse>
			<verse number="19">a throsof fi, fel i mi y rhodder ymadrodd, trwy agoryd fy ngenau gydag hyfdra, i hyspysu dirgelwch yr efengyl,</verse>
			<verse number="20">dros yr hwn yr wyf yn gennad mewn cadwyn, fel ynddo y traethwyf gydag hyfdra, fel y dylwn lefaru.</verse>
			<verse number="21">Ond fel y gwypoch chwi hefyd fy matterion, pa wedd y mae gyda mi, hyspysa Tuchicus y cwbl i chwi, y brawd anwyl a’r gweinidog ffyddlawn yn yr Arglwydd,</verse>
			<verse number="22">yr hwn a ddanfonais attoch er mwyn hyn ei hun, fel y gwypoch ein helynt, ac y diddanai eich calonnau.</verse>
			<verse number="23">Tangnefedd i’r brodyr, a chariad ynghyda ffydd oddiwrth Dduw Dad a’r Arglwydd Iesu Grist.</verse>
			<verse number="24">Gras fyddo gyda phawb sy’n caru ein Harglwydd Iesu Grist mewn anllygredigaeth.</verse>
		</chapter>
	</book>
	<book number="50">
		<chapter number="1">
			<verse number="1">Paul a Thimothëus, gweision i Iesu Grist, at yr holl saint yng Nghrist Iesu y sydd yn Philippi, ynghyda’ r esgobion a’ r diaconiaid:</verse>
			<verse number="2">gras i chwi a thangnefedd oddiwrth Dduw ein Tad a’r Arglwydd Iesu Grist,</verse>
			<verse number="3">Diolch yr wyf i’m Duw ymhob coffa am danoch,</verse>
			<verse number="4">beunydd ymhob deisyfiad o’r eiddof drosoch chwi oll yn gwneuthur fy neisyfiad gyda llawenydd,</verse>
			<verse number="5">oblegid eich cymdeithas o ran yr Efengyl, o’r dydd cyntaf hyd yn awr;</verse>
			<verse number="6">yn hyderus am y peth hwn ei hun, y bydd i’r Hwn a ddechreuodd ynoch waith da, ei orphen hyd ddydd Iesu Grist;</verse>
			<verse number="7">fel y mae yn gyfiawn i mi synied hyn yma am danoch oll, gan fy mod a chenych yn fy nghalon, a chwi oll yn fy rhwymau ac yn fy ymddiffyn a chadarnhad yr Efengyl, yn gyfrannogion â mi o ras.</verse>
			<verse number="8">Canys fy nhyst yw Duw, y modd yr hiraethaf am danoch oll, yn ymysgaroedd Iesu Grist.</verse>
			<verse number="9">A hyn yr wyf yn ei weddïo, y bo i’ch cariad ymhelaethu etto fwy-fwy mewn gwybodaeth a phob synwyr,</verse>
			<verse number="10">fel y cymmeradwyoch y pethau rhagorol, fel y byddoch bur a didramgwydd hyd ddydd Crist,</verse>
			<verse number="11">wedi eich llenwi â ffrwyth cyfiawnder, yr hwn sydd trwy Iesu Grist, er gogoniant a moliant i Dduw.</verse>
			<verse number="12">Ac ewyllysiwn wybod o honoch, frodyr, am y pethau yn fy nghylch, mai yn hytrach i gynnydd yr Efengyl y daethant,</verse>
			<verse number="13">fel y bu i’m rhwymau fyned yn amlwg yng Nghrist yn yr holl Pretorium ac i’r lleill i gyd;</verse>
			<verse number="14">ac i’r rhan fwyaf o’r brodyr yn yr Arglwydd, gan fod yn hyderus trwy fy rhwymau, feiddio yn fwy dros ben i lefaru Gair Duw yn ddiofn.</verse>
			<verse number="15">Rhai yn wir o genfigen a chynnen sy’n pregethu Crist, ond rhai hefyd o ewyllys da;</verse>
			<verse number="16">y naill o gariad, gan wybod mai er amddiffyn yr Efengyl y’m gosodwyd;</verse>
			<verse number="17">a’r lleill o ymbleidio y cyhoeddant Grist, nid yn bur, gan feddwl cyfodi gorthrymder i’m rhwymau.</verse>
			<verse number="18">Pa beth, ynte, ond mai ymhob modd, pa un bynnag ai mewn rhith neu mewn gwirionedd, Crist a gyhoeddir?</verse>
			<verse number="19">Ac yn hyn yr wyf yn llawenychu, ïe, ac y llawenychaf; canys gwn y bydd hyn yn troi allan i mi yn iachawdwriaeth trwy eich gweddi chwi,</verse>
			<verse number="20">ac arlwyad Yspryd Iesu Grist, yn ol fy nisgwyliad a’m gobaith nad mewn dim y’m cywilyddir; eithr ymhob hyder, fel bob amser, yn awr hefyd, y mawrygir Crist yn fy nghorph, pa un bynnag ai trwy fywyd ai trwy farwolaeth.</verse>
			<verse number="21">Canys i mi, byw yw Crist, a marw sydd elw.</verse>
			<verse number="22">Ond os byw yn y cnawd, os hyn yw i mi ffrwyth fy ngwaith,</verse>
			<verse number="23">pa beth a ddewisaf, nis gwn; a chyfyng yw arnaf rhwng y ddau, gan fod a chwant genyf i ymadael ac i fod gyda Christ,</verse>
			<verse number="24">canys llawer ychwaneg gwell yw; ond aros yn y cnawd sydd fwy angenrheidiol o’ch plegid chwi.</verse>
			<verse number="25">A chenyf yr hyder hwn, gwn yr arhosaf, ac yr arhosaf ynghyda’r oll o honoch er eich cynnydd chwi a’ ch llawenydd yn y ffydd,</verse>
			<verse number="26">fel y bo i’ch ymffrost helaethu yng Nghrist Iesu, ynof fi, trwy fy mhresennoldeb trachefn gyda chwi.</verse>
			<verse number="27">Yn unig yn deilwng o Efengyl Crist bydded eich ymddygiad, fel pa un bynnag ai dyfod a’ch gweled a wnaf, ai yn absennol y clywaf eich helynt, eich bod yn sefyll yn un yspryd, ag un enaid yn cyd-ymdrech tros ffydd yr Efengyl,</verse>
			<verse number="28">ac heb eich dychrynu mewn dim gan y gwrthwynebwyr, yr hyn sydd iddynt hwy yn arwydd eglur o golledigaeth, ond o’ch iachawdwriaeth chwi; a hyny oddiwrth Dduw,</verse>
			<verse number="29">canys i chwi y rhoddwyd tros Grist, nid yn unig gredu Ynddo, eithr hefyd ddioddef Trosto;</verse>
			<verse number="30">a chyda’r un ymdrech genych ag a welsoch ynof, ac yn awr a glywch ei fod ynof.</verse>
		</chapter>
		<chapter number="2">
			<verse number="1">Os oes, gan hyny, ryw ddiddanwch yng Nghrist, os rhyw gysur cariad, os rhyw gymdeithas yr Yspryd, os rhyw ymysgaroedd a thosturiaethau,</verse>
			<verse number="2">cyflawnwch fy llawenydd i, fel yr un peth y synioch, gyda’r un cariad genych, ac un enaid genych, ac yr un peth yn eich synied.</verse>
			<verse number="3">Na fydded dim trwy ymbleidio, na thrwy wag-ogoniant, eithr mewn gostyngeiddrwydd yn tybied eich gilydd yn rhagori ar chwi eich hunain;</verse>
			<verse number="4">nid yn edrych, bob un, at eich pethau eich hunain, eithr hefyd at yr eiddo eraill, bob un o honoch.</verse>
			<verse number="5">Hyn syniwch ynoch, yr hyn oedd hefyd yng Nghrist Iesu,</verse>
			<verse number="6">yr Hwn, ac Efe yn ffurf Duw, nid peth i’w gipio a dybiodd Efe fod yn gystal â Duw;</verse>
			<verse number="7">eithr Ef Ei hun a waghaodd Efe, ffurf gwas yn cael ei chymmeryd Ganddo, ac yng ngyffelybiaeth dynion Ei eni;</verse>
			<verse number="8">a chan Ei gael mewn dull fel dyn, gostyngodd Ei hun, gan fyned yn ufudd hyd angau, ïe, angau’r groes.</verse>
			<verse number="9">O herwydd paham Duw a’i tra-dyrchafodd Ef, a rhoddes Iddo yr enw sydd goruwch pob enw,</verse>
			<verse number="10">fel yn enw’r Iesu y byddai i bob glin blygu, o’r nefolion a’r daearolion, a’r tan-ddaearolion;</verse>
			<verse number="11">ac y byddai i bob tafod gyffesu mai’r Arglwydd yw Iesu Grist, er gogoniant Duw Dad.</verse>
			<verse number="12">Felly, fy anwylyd, fel bob amser yr ufuddhasoch, nid fel yn fy mhresennoldeb yn unig, eithr yn awr yn fwy o lawer yn fy absennoldeb, gydag ofn a dychryn, gweithiwch allan eich iachawdwriaeth eich hunain;</verse>
			<verse number="13">canys Duw yw’r Hwn sy’n gweithio ynoch ewyllysio a gweithredu, er Ei foddlonrwydd.</verse>
			<verse number="14">Gwnewch bob peth heb rwgnach ac ymresymiadau,</verse>
			<verse number="15">fel y byddoch yn ddianaf a diniweid, yn blant Duw heb fefl ynghanol cenhedlaeth wyrog a throfaus, ymhlith y rhai yr ymddangoswch fel goleuadau yn y byd;</verse>
			<verse number="16">yn cynnal gair y bywyd; yn ymffrost i mi yn nydd Crist, mai nid yn ofer y rhedais, ac nid yn ofer y llafuriais.</verse>
			<verse number="17">Eithr, ac os offrymmir fi ar aberth a gwasanaeth eich ffydd, llawenychu yr wyf ac yn cyd-lawenychu a’r oll o honoch;</verse>
			<verse number="18">ac yn yr un modd llawenychwch chwi hefyd, a chyd-lawenychwch â mi.</verse>
			<verse number="19">A gobeithio yr wyf yn yr Arglwydd Iesu, ddanfon Timothëus ar fyrder attoch, fel y’m llonner gan wybod eich helynt:</verse>
			<verse number="20">canys nid oes genyf neb o gyffelyb enaid,</verse>
			<verse number="21">yr hwn a wir-brydera am eich helynt, canys pawb, y pethau hwy eu hunain a geisiant,</verse>
			<verse number="22">ac nid pethau Iesu Grist: ond y prawf o hono ef a wyddoch, mai fel i dad y gwasanaetha plentyn, ynghyda mi y gwasanaethodd tua’r Efengyl.</verse>
			<verse number="23">Hwn, ynte, gan hyny, y gobeithiaf ei ddanfon, pan welwyf fy helynt i, allan o law;</verse>
			<verse number="24">ac hyderaf yn yr Arglwydd y bydd i mi fy hun ddyfod ar fyrder.</verse>
			<verse number="25">Ac angenrheidiol a dybiais ddanfon attoch Epaphroditus, y brawd ac fy nghydweithiwr a chyd-filwr, ond eich cennad chwi a gweinidog i’m cyfreidiau,</verse>
			<verse number="26">canys hiraethu am yr oll o honoch yr oedd efe, ac yn athrist iawn o herwydd clywed o honoch y bu efe glaf;</verse>
			<verse number="27">canys claf y bu efe yn agos i angau; eithr Duw a drugarhaodd wrtho ef, ac nid wrtho ef yn unig, ond wrthyf finnau hefyd, fel na fyddai genyf dristwch ar dristwch.</verse>
			<verse number="28">Yn ddyfalach, gan hyny, y danfonais ef, fel wedi ei weled ef drachefn y llawenychech, ac y byddwn innau yn llai fy nhristwch.</verse>
			<verse number="29">Derbyniwch ef, gan hyny, yn yr Arglwydd, gyda phob llawenydd; a’r cyfryw rai, daliwch hwynt mewn anrhydedd:</verse>
			<verse number="30">canys oblegid gwaith Crist, hyd at angau y nesaodd, gan beryglu ei einioes fel y cyflawnai eich diffyg chwi yn y gwasanaeth tuag attaf fi.</verse>
		</chapter>
		<chapter number="3">
			<verse number="1">Yn ddiweddaf, fy mrodyr, llawenychwch yn yr Arglwydd. Ysgrifenu yr un pethau attoch, i mi yn wir nid yw flin, ond i chwi diogel yw.</verse>
			<verse number="2">Bydded eich llygaid ar y cwn; bydded eich llygaid ar y drwg-weithredwyr; bydded eich llygaid ar y cyd-dorriad;</verse>
			<verse number="3">canys nyni yw’r amdorriad, y rhai trwy Yspryd Duw yr ym yn gwasanaethu ac yn ymffrostio yng Nghrist Iesu, ac nid yn y cnawd yn ymddiried;</verse>
			<verse number="4">er fy mod i ag achos ymddiried hyd yn oed yn y cnawd. Os meddylia neb arall ei fod ag achos ymddiried yn y cnawd, yr wyf fi yn hytrach;</verse>
			<verse number="5">gydag amdorriad ar yr wythfed dydd; o genedl Israel; o lwyth Beniamin; Hebrewr o Hebreaid; yn ol y Gyfraith yn Pharishead;</verse>
			<verse number="6">yn ol sel yn erlid yr eglwys; yn ol y cyfiawnder y sydd yn y Gyfraith, wedi bod yn ddiargyhoedd.</verse>
			<verse number="7">Eithr y pethau a oedd i mi yn elwau, y rhai hyn a gyfrifais, er mwyn Crist, yn golled.</verse>
			<verse number="8">Eithr, yn wir, yr wyf yn cyfrif pob peth yn golled o herwydd rhagoroldeb gwybodaeth Crist Iesu fy Arglwydd, er mwyn yr Hwn pob peth a gollwyd i mi, ac eu cyfrif yn dom yr wyf, fel y bo Crist wedi Ei ennill genyf,</verse>
			<verse number="9">ac y’m caffer Ynddo Ef, nid a chenyf fy nghyfiawnder y sydd o’r Gyfraith, eithr yr hwn sydd trwy ffydd yng Nghrist,</verse>
			<verse number="10">y cyfiawnder oddiwrth Dduw trwy ffydd; er mwyn Ei adnabod Ef, a gallu Ei adgyfodiad, a chymdeithas Ei ddioddefiadau, gan gyd-ffurfio fy hun â’i farwolaeth Ef,</verse>
			<verse number="11">os mewn rhyw fodd y cyrhaeddaf yr adgyfodiad oddiwrth y meirw.</verse>
			<verse number="12">Nid fy mod eisoes wedi cael, neu eisoes wedi fy mherffeithio; ond dilyn yr wyf, os hefyd yr ymaflwyf yn y peth er mwyn yr hwn yr ymaflwyd ynof hefyd gan Grist Iesu.</verse>
			<verse number="13">Brodyr, myfi a gyfrifaf fy hun na fu i mi etto ymaflyd; ond un peth, gan anghofio y pethau sydd o’r tu cefn, a chan ymestyn at y pethau sydd o’r tu blaen,</verse>
			<verse number="14">at y nod yr wyf yn dilyn, at gamp galwedigaeth fry Duw yng Nghrist Iesu.</verse>
			<verse number="15">Cynnifer o honom, gan hyny, ag sydd berffaith, hyn syniwn; ac os rhyw ffordd arall y syniwch ddim, hyn hefyd y bydd i Dduw ei ddatguddio i chwi:</verse>
			<verse number="16">er hyny, at yr hyn y daethom, yn yr unrhyw cerddom.</verse>
			<verse number="17">Byddwch efelychwyr i mi, frodyr, ac edrychwch ar y rhai sy’n rhodio felly, fel y mae genych ni yn siampl:</verse>
			<verse number="18">canys llawer sy’n rhodio, am y rhai mynych y dywedais wrthych, ac yn awr, ïe, dan wylo, yr wyf yn dywedyd, mai gelynion croes Crist ydynt,</verse>
			<verse number="19">diwedd y rhai yw distryw, Duw y rhai yw eu bol, a’u gogoniant yn eu cywilydd; y rhai, y pethau daearol a syniant;</verse>
			<verse number="20">canys ein dinasyddiaeth ni, yn y nefoedd y mae; o’r lle y disgwyliwn hefyd iachawdwr,</verse>
			<verse number="21">yr Arglwydd Iesu Grist, yr Hwn a ddull-newidia gorph ein hymostyngiad i fod yn un-ffurf â chorph Ei ogoniant, yn ol gweithrediad Ei allu i ddarostwng pob peth Iddo Ei hun.</verse>
		</chapter>
		<chapter number="4">
			<verse number="1">Felly, fy mrodyr anwyl, ac mewn hiraeth genyf, fy llawenydd a’m coron, felly sefwch yn yr Arglwydd, anwylyd.</verse>
			<verse number="2">I Euodia yr attolygaf, ac i Suntuche yr attolygaf, fod â’r un synied ganddynt yn yr Arglwydd.</verse>
			<verse number="3">Ie, gofyn yr wyf i ti hefyd, wir gymmar, gymmorth y gwragedd hyn, y rhai a gyd-lafuriasant yn yr Efengyl â mi, ynghyda Chlement hefyd a’m cyd-weithwyr eraill, y rhai y mae eu henwau yn llyfr y bywyd.</verse>
			<verse number="4">Llawenychwch yn yr Arglwydd yn wastadol. Trachefn dywedaf, Llawenychwch.</verse>
			<verse number="5">Bydded eich uniondeb yn hyspys i bob dyn.</verse>
			<verse number="6">Yr Arglwydd, agos yw. Am ddim na phryderwch; eithr ymhob peth mewn gweddi ac ymbil ynghyda diolchgarwch, gwneler eich deisyfiadau yn hyspys ger bron Duw;</verse>
			<verse number="7">a thangnefedd Dduw, yr hwn sydd uwchlaw pob deall, a geidw eich calonnau a’ch meddyliau yng Nghrist Iesu.</verse>
			<verse number="8">Yn ddiweddaf, frodyr, cynnifer bethau ag sydd wir, cynnifer ag sydd ardderchog, cynnifer ag sydd gyfiawn, cynnifer ag sydd bur, cynnifer ag sydd hawddgar, cynnifer ag sydd ganmoladwy; od oes dim rhinwedd, ac od oes dim clod, am y pethau hyn meddyliwch.</verse>
			<verse number="9">Ac y pethau a ddysgasoch, ac a dderbyniasoch, ac a glywsoch, ac a welsoch ynof, y pethau hyn gwnewch; a Duw’r heddwch fydd gyda chwi.</verse>
			<verse number="10">Llawenychais yn yr Arglwydd yn fawr o herwydd yn awr adfywio o honoch synied trosof; am yr hyn y syniasoch, ond amser cyfaddas nid oedd genych.</verse>
			<verse number="11">Nid mai yn ol diffyg yr wyf yn dywedyd, canys myfi a ddysgais ym mha bethau bynnag yr wyf, fod yn foddlawn.</verse>
			<verse number="12">Gwn pa sut i’m hiselu, gwn hefyd pa sut i fod ag helaethrwydd genyf; ym mhob dim, ac ym mhob peth, y’m haddysgwyd i fod yn llawn ac i fod yn newynog, ac i fod ag helaethrwydd genyf, ac i fod mewn eisiau.</verse>
			<verse number="13">Pob peth a fedraf trwy’r Hwn sydd yn fy nerthu.</verse>
			<verse number="14">Er hyny, da y gwnaethoch gan cydgyfrannogi â’m gorthrymder i;</verse>
			<verse number="15">a gwybod yr ydych chwi hefyd, Philippiaid, yn nechreuad yr Efengyl, pan aethum allan o Macedonia, nad oedd un eglwys a gyd-gyfrannogodd â myfi o ran rhoddi a derbyn, oddieithr chwychwi yn unig,</verse>
			<verse number="16">canys hyd yn oed yn Thessalonica, unwaith a dwywaith hefyd, at fy anghenrhaid y danfonasoch i mi.</verse>
			<verse number="17">Nid am fy mod yn ceisio’r rhodd, eithr ceisio yr wyf y ffrwyth sy’n amlhau erbyn eich cyfrif.</verse>
			<verse number="18">Genyf y mae pob peth, ac mewn helaethrwydd: llanwyd fi, wedi derbyn gan Epaphroditus y pethau oddi wrthych, arogl peraidd, aberth cymmeradwy, boddlawn gan Dduw.</verse>
			<verse number="19">Ac fy Nuw a gyflawna eich holl raid chwi, yn ol Ei olud mewn gogoniant, yng Nghrist Iesu.</verse>
			<verse number="20">Ac i’n Duw a’n Tad byddo’ r gogoniant yn oes oesoedd. Amen.</verse>
			<verse number="21">Annerchwch yr holl saint yng Nghrist Iesu. Eich annerch y mae’r brodyr sydd gyda mi.</verse>
			<verse number="22">Eich annerch y mae’r holl saint, ac yn enwedig y rhai o dylwyth Cesar.</verse>
			<verse number="23">Gras yr Arglwydd Iesu Grist fyddo gyda’ch yspryd chwi.</verse>
		</chapter>
	</book>
	<book number="51">
		<chapter number="1">
			<verse number="1">Paul, apostol i Grist Iesu trwy ewyllys Duw, a Thimothëus ein brawd,</verse>
			<verse number="2">at y saint a’r brodyr ffyddlawn yng Nghrist, y rhai sydd yn Colossa: gras i chwi a thangnefedd oddiwrth Dduw ein Tad.</verse>
			<verse number="3">Diolch yr ydym i Dduw, Tad ein Harglwydd Iesu Grist,</verse>
			<verse number="4">gan weddïo yn wastadol drosoch, wedi clywed am eich ffydd yng Nghrist Iesu, ac am y cariad y sydd genych tuag at yr holl saint;</verse>
			<verse number="5">o achos y gobaith a roddwyd i gadw i chwi yn y nefoedd, am yr hwn y clywsoch o’r blaen yngair gwirionedd yr Efengyl,</verse>
			<verse number="6">yr hon a ddaeth attoch, fel y mae hefyd yn yr holl fyd yn dwyn ffrwyth ac yn cynnyddu, yn yr un modd ag yn eich plith chwi er y dydd y clywsoch am, ac y gwybuoch, ras Duw mewn gwirionedd;</verse>
			<verse number="7">fel y dysgasoch gan Epaphras ein cyd-was anwyl, yr hwn sydd drosoch chwi yn ffyddlawn weinidog i Grist;</verse>
			<verse number="8">yr hwn hefyd a amlygodd i ni eich cariad yn yr Yspryd.</verse>
			<verse number="9">O herwydd hyn, nyni hefyd er y dydd y clywsom, ni pheidiwn â gweddïo drosoch chwi, ac â deisyf y’ch cyflawner â gwybodaeth Ei ewyllys Ef ymhob doethineb a deall ysprydol,</verse>
			<verse number="10">i rodio yn deilwng o’r Arglwydd i bob rhyngu bodd, gan ddwyn ffrwyth ym mhob gweithred dda, a chan gynnyddu yngwybodaeth am Dduw;</verse>
			<verse number="11">yn cael eich nerthu â phob nerth yn ol cadernid Ei ogoniant, i bob dioddefgarwch a hir-ymaros gyda llawenydd;</verse>
			<verse number="12">gan ddiolch i’r Tad yr Hwn a’n cymmwysodd i ran o etifeddiaeth y saint yn y goleuni;</verse>
			<verse number="13">yr Hwn a’n gwaredodd o feddiant y tywyllwch,</verse>
			<verse number="14">ac a’n trosglwyddodd i deyrnas Mab Ei gariad, yn yr Hwn y mae genym ein prynedigaeth, maddeuant ein pechodau,</verse>
			<verse number="15">yr Hwn yw llun y Duw anweledig, cyntaf-anedig yr holl greedigaeth,</verse>
			<verse number="16">canys Ynddo Ef y crewyd pob peth, yn y nefoedd ac ar y ddaear, y pethau gweledig a’r rhai anweledig, pa un bynnag ai thronau, ai arglwyddiaethau, ai tywysogaethau, ai awdurdodau; yr oll, Trwyddo Ef ac Iddo Ef y’u crewyd;</verse>
			<verse number="17">ac Efe sydd cyn na’r cwbl; a’r cwbl Ynddo Ef y cyd-safant.</verse>
			<verse number="18">Ac Efe yw Pen y Corph, yr Eglwys, yr Hwn yw’r dechreuad, y cyntaf-anedig o’r meirw, fel ymhob peth y byddo Efe yn blaenori; canys Ynddo</verse>
			<verse number="19">Ef y boddlonwyd y Tad ar i’r holl gyflawnder drigo,</verse>
			<verse number="20">a Thrwyddo Ef gymmodi pob peth ag Ef Ei hun, wedi gwneuthur heddwch trwy waed Ei groes Ef, ïe, Trwyddo Ef, pa un bynnag ai’r pethau ar y ddaear, ai’r pethau yn y nefoedd.</verse>
			<verse number="21">A chwychwi a oeddych gynt wedi ymddieithrio ac yn elynion yn eich meddwl yn eich gweithredoedd drwg,</verse>
			<verse number="22">er hyny, yn awr a gymmododd Efe, ynghorph Ei gnawd trwy farwolaeth, i’ch cyflwyno yn sanctaidd ac yn ddianaf,</verse>
			<verse number="23">ac yn ddiargyhoedd ger Ei fron, os parhewch yn y ffydd, wedi eich seilio ac yn ddiymmod, ac heb eich symmud ymaith oddiwrth obaith yr Efengyl, yr hon a glywsoch, yr hon a bregethwyd yn yr holl greedigaeth y sydd tan y nef, i’r hon y’m gwnaethpwyd i, Paul, yn weinidog.</verse>
			<verse number="24">Yn awr, llawenychu yr wyf yn fy nioddefiadau drosoch, ac yn cyflawni yr hyn sydd ar ol o gystuddiau Crist yn fy nghnawd, er mwyn Ei gorph Ef, yr hwn yw’r Eglwys,</verse>
			<verse number="25">i’r hon y’m gwnaethpwyd i yn weinidog yn ol disdeiniaeth Duw, yr hon a roddwyd i mi tuag attoch, i gyflawni gair Duw,</verse>
			<verse number="26">y dirgelwch a oedd guddiedig rhag yr oesoedd, a rhag y cenhedlaethau; ond yn awr yr eglurwyd ef i’w saint Ef,</verse>
			<verse number="27">i’r rhai yr ewyllysiodd Duw hyspysu pa beth yw golud gogoniaut y dirgelwch hwn ymhlith y cenhedloedd, yr hwn ddirgelwch yw Crist ynoch, gobaith y gogoniant,</verse>
			<verse number="28">yr hwn yr ydym ni yn Ei gyhoeddi, gan gynghori pob dyn, a chan ddysgu pob dyn ym mhob doethineb, fel y cyflwynom bob dyn yn berffaith yng Nghrist,</verse>
			<verse number="29">am yr hyn hefyd yr wyf yn llafurio, gan ymdrechu yn ol Ei weithrediad Ef yr hon sy’n gweithredu ynof gyda nerth.</verse>
		</chapter>
		<chapter number="2">
			<verse number="1">Canys ewyllysio yr wyf i chwi wybod cymmaint ymdrech sydd arnaf trosoch chwi a’r rhai yn Laodicea, a chynnifer ag na welsant fy ngwyneb yn y cnawd,</verse>
			<verse number="2">fel y diddaner eu calonnau, a hwy wedi eu cyd-gyssylltu mewn cariad, ac i holl olud llawn-sicrwydd y deall, er gwybodaeth dirgelwch Duw,</verse>
			<verse number="3">sef Crist, yn yr Hwn y mae holl drysorau doethineb a gwybodaeth yn guddiedig.</verse>
			<verse number="4">Hyn a ddywedaf, fel na bo i neb eich twyllo ag ymadrodd darbwyllawl:</verse>
			<verse number="5">canys os yn y cnawd yr wyf absennol; er hyny, yn yr yspryd, gyda chwi yr wyf, yn llawenychu a gweled eich trefn a dianwadalwch eich ffydd yng Nghrist.</verse>
			<verse number="6">Gan hyny, fel y derbyniasoch Grist Iesu yr Arglwydd,</verse>
			<verse number="7">Ynddo rhodiwch, wedi eich gwreiddio a’ch adeiladu Ynddo, ac wedi eich sefydlu yn eich ffydd, fel y’ch dysgwyd, yn orlawn o dalu diolch.</verse>
			<verse number="8">Edrychwch na fydd neb yn gwneuthur yspail o honoch trwy ei philosophi a gwag hocced, yn ol traddodiad dynion,</verse>
			<verse number="9">yn ol egwyddorion y byd, ac nid yn ol Crist; canys Ynddo Ef y trig holl gyflawnder y Duwdod yn gorphorol,</verse>
			<verse number="10">ac Ynddo Ef yr ydych wedi eich cyflawni, yr Hwn yw pen pob tywysogaeth ac awdurdod;</verse>
			<verse number="11">yn yr Hwn hefyd yr amdorrwyd arnoch ag amdorriad nid o waith llaw, wrth ddodi ymaith gorph y cnawd, yn amdorriad Crist,</verse>
			<verse number="12">wedi eich claddu gydag Ef yn y bedydd, yn yr hwn y’ch cyd-gyfodwyd hefyd trwy ffydd yngweithrediad Duw, yr Hwn a’i cyfododd Ef o’r meirw.</verse>
			<verse number="13">A chwychwi, a chwi yn feirw trwy eich camweddau a diamdorriad eich cnawd, bywhaodd Efe chwi ynghydag Ef, wedi maddeu i ni ein holl gamweddau,</verse>
			<verse number="14">wedi dileu yr ysgrifen mewn ordeiniadau, yr hon oedd yn ein herbyn; a hi a gymmerodd Efe allan o’r ffordd, gan ei hoelio wrth y groes;</verse>
			<verse number="15">wedi diosg y tywysogaethau a’r awdurdodau, arddangosodd hwynt ar gyhoedd, gan ymorfoleddu arnynt arni hi.</verse>
			<verse number="16">Gan hyny, na fydded i neb eich barnu chwi mewn bwyd nac mewn yfed, nac o ran dydd gwyl neu newydd-loer,</verse>
			<verse number="17">neu ddydd-Sabbath; y rhai ydynt gysgod y pethau ar ddyfod; ond y corph, eiddo Crist yw.</verse>
			<verse number="18">Na fydded i neb eich yspeilio o’ch gwobr, o’i wirfodd, trwy ostyngeiddrwydd ac addoli angylion, gan sefyll ar y pethau na welodd, yn ofer-chwyddo gan feddwl ei gnawd,</verse>
			<verse number="19">ac heb ddal ei afael yn y Pen, o’r Hwn y mae’r holl gorph, yn cael ei gyflenwi a’i gyd-gyssylltu trwy’r cymmalau a’r cyssylltiadau, yn cynnyddu â chynnydd Duw.</verse>
			<verse number="20">Os buoch feirw gyda Christ oddiwrth egwyddorion y byd, paham, fel yn byw yn y byd, y mae’r ordeiniadau genych,</verse>
			<verse number="21">Na chyffwrdd, Nac archwaetha, Na theimla, (y rhai ydynt oll er llygredigaeth wrth eu harfer,)</verse>
			<verse number="22">yn ol gorchymynion ac athrawiaethau dynion;</verse>
			<verse number="23">y rhai sydd a chanddynt yn wir rith doethineb mewn addoliad gwirfoddol a gostyngeiddrwydd a diarbedrwydd y corph, nid mewn neb rhyw werth o ran digonedd y cnawd.</verse>
		</chapter>
		<chapter number="3">
			<verse number="1">Gan hyny, os cyd-gyfodwyd chwi gyda Christ, y pethau sydd uchod ceisiwch, lle y mae Crist ar ddeheulaw Duw yn Ei eistedd;</verse>
			<verse number="2">y pethau sydd uchod syniwch, nid y pethau ar y ddaear;</verse>
			<verse number="3">canys wedi marw yr ydych, a’ch bywyd a guddiwyd gyda Christ yn Nuw.</verse>
			<verse number="4">Pan fydd i Grist Ei amlygu, ein bywyd ni, yna chwychwi hefyd a amlygir ynghydag Ef mewn gogoniant.</verse>
			<verse number="5">Marwhewch, gan hyny, eich aelodau y sydd ar y ddaear, godineb, aflendid, gwŷn, dryg-chwant, a chybydd-dod, yr hon sydd eulun-addoliaeth,</verse>
			<verse number="6">o herwydd y rhai dyfod y mae digofaint Duw ar feibion anufudd-dod;</verse>
			<verse number="7">yn y rhai yr oeddych chwithau hefyd yn rhodio gynt, pan oeddych yn byw ynddynt;</verse>
			<verse number="8">ond yn awr rhoddwch chwithau hefyd ymaith yr holl bethau hyn, digter, llid, drygioni, cabledd,</verse>
			<verse number="9">ymadrodd cywilyddus, allan o’ch genau: na chelwyddwch wrth eich gilydd, wedi diosg o honoch yr hen ddyn,</verse>
			<verse number="10">ynghyda’i weithredoedd, ac wedi rhoddi am danoch y newydd y sy’n cael ei adnewyddu i wybodaeth yn ol llun yr Hwn a’i creodd ef;</verse>
			<verse number="11">yn yr Hwn nid oes Groegwr ac Iwddew, amdorriad a diamdorriad, Barbariad a Scuthiad, caethwas a rhydd, eithr yr oll, ac yn yr oll, y mae Crist.</verse>
			<verse number="12">Rhoddwch am danoch, gan hyny, megis etholedigion Duw, sanctaidd ac anwyl, ymysgaroedd trugaredd, cymmwynasgarwch, gostyngeiddrwydd, addfwynder, hir-ymaros,</verse>
			<verse number="13">gan gyd-ddwyn â’ch gilydd, a chan faddeu i’ch gilydd, os yw neb a chanddo gwyn yn erbyn neb; fel y bu i’ r Arglwydd faddeu i chwi, felly maddeuwch chwithau hefyd.</verse>
			<verse number="14">A thros yr holl rai hyn rhoddwch am danoch gariad, yr hwn yw cyd-gyssylltiad perffeithrwydd.</verse>
			<verse number="15">A bydded i dangnefedd Crist lywodraethu yn eich calonnau, i’r hwn hefyd y’ch galwyd mewn un corph; a byddwch ddiolchgar.</verse>
			<verse number="16">Bydded i air Crist drigo ynoch yn oludog; ymhob doethineb yn dysgu a chynghori eich gilydd â psalmau, hymnau, ac odlau ysprydol; trwy ras yn canu yn eich calonnau i Dduw.</verse>
			<verse number="17">A phob peth o’r a wneloch, ar air neu ar weithred, bydded yr oll yn enw’r Arglwydd Iesu, gan ddioch i Dduw Dad Trwyddo Ef.</verse>
			<verse number="18">Y gwragedd ymostyngwch i’ch gwŷr, fel y gwedda yn yr Arglwydd.</verse>
			<verse number="19">Y gwŷr, cerwch eich gwragedd, ac na fyddwch chwerwon yn eu herbyn.</verse>
			<verse number="20">Y plant, ufuddhewch i’ch rhieni ym mhob peth, canys hyn sydd foddlonol yn yr Arglwydd.</verse>
			<verse number="21">Y tadau, na chyffrowch eich plant fel na ddigalonnont.</verse>
			<verse number="22">Y gweision ufuddhewch ym mhob peth i’ch meistriaid yn ol y cnawd; nid â llygad-wasanaeth fel boddlonwyr dynion, eithr mewn symlrwydd calon, gan ofni’r Arglwydd:</verse>
			<verse number="23">pa beth bynnag a wneloch, o’r galon gweithredwch, megis i’r Arglwydd ac nid i ddynion;</verse>
			<verse number="24">gan wybod mai gan yr Arglwydd y derbyniwch daledigaeth yr etifeddiaeth; yr Arglwydd Crist yr ydych yn ei wasanaethu;</verse>
			<verse number="25">canys yr hwn sy’n gwneuthur cam a gaiff yr hyn a wnaeth efe ar gam, ac nid oes derbyn gwyneb.</verse>
		</chapter>
		<chapter number="4">
			<verse number="1">Y meistriaid, yr hyn sydd gyfiawn a chyfartalwch rhoddwch i’ch gweision, gan wybod fod genych chwithau hefyd Feistr yn y nef.</verse>
			<verse number="2">Parhewch mewn gweddi, gan wylied ynddi gyda thalu diolch,</verse>
			<verse number="3">gan weddïo hefyd drosom ni, ar i Dduw agor i ni ddrws i’r Gair, i lefaru dirgelwch Crist,</verse>
			<verse number="4">o achos yr hwn y’m rhwymwyd hefyd, fel yr amlygwyf ef fel y dylwn lefaru.</verse>
			<verse number="5">Rhodiwch mewn doethineb tuag at y rhai oddiallan, gan brynu’r amser.</verse>
			<verse number="6">Bydded eich ymadrodd bob amser mewn gras, wedi ei dymheru â halen, fel y gwypoch pa fodd y dylech atteb i bob dyn.</verse>
			<verse number="7">Fy holl helynt i a hyspysa Tuchicus i chwi, y brawd anwyl a’r gweinidog ffyddlawn a chyd-was yn yr Arglwydd;</verse>
			<verse number="8">yr hwn a ddanfonais attoch er mwyn y peth hwn ei hun, fel y gwypoch ein helynt, ac y diddano eich calonnau,</verse>
			<verse number="9">ynghydag Onesimus y brawd ffyddlawn ac anwyl, yr hwn sydd o honoch. Yr oll a hyspysant i chwi, o ran y pethau sydd yma.</verse>
			<verse number="10">Eich annerch y mae Aristarchus fy nghyd-garcharor, a Marcus cefnder Barnabas (am yr hwn y derbyniasoch orchymynion;</verse>
			<verse number="11">os daw attoch, derbyniwch ef,) ac Ieshua, yr hwn a elwir Iwstus, y rhai ydynt o’r amdorriad. Y rhai hyn yn unig yw fy nghyd-weithwyr i deyrnas Dduw, y rhai a fuant yn gysur i mi.</verse>
			<verse number="12">Eich annerch y mae Epaphras, yr hwn sydd o honoch, gwas i Iesu Grist, bob amser yn ymdrechu trosoch yn ei weddïau, ar sefyll o honoch yn berffaith, ac wedi eich llawn-berswadio yn holl ewyllys Duw;</verse>
			<verse number="13">canys tystiolaethaf iddo fod ganddo lafur lawer trosoch chwi a’r rhai yn Laodicea a’r rhai yn Hierapolis.</verse>
			<verse number="14">Eich annerch y mae Luc, y meddyg anwyl, a Demas.</verse>
			<verse number="15">Annerchwch y brodyr sydd yn Laodicea, a Numphas, a’r eglwys sydd yn eu tŷ.</verse>
			<verse number="16">Ac wedi darllen yr epistol hwn gyda chwi, perwch ei ddarllen hefyd yn eglwys y Laodiceaid, a darllen o honoch chwithau hefyd hwnw o Laodicea;</verse>
			<verse number="17">a dywedwch wrth Archippus, Edrych at y weinidogaeth a dderbyniaist yn yr Arglwydd, ar ei chyflawni o honot.</verse>
			<verse number="18">Yr annerch â’m llaw i Paul fy hun. Cofiwch fy rhwymau. Gras fyddo gyda chwi.</verse>
		</chapter>
	</book>
	<book number="52">
		<chapter number="1">
			<verse number="1">Paul a Silfanus a Thimotheus, at eglwys y Thessaloniaid yn Nuw Dad a’r Arglwydd Iesu Grist: gras i chwi a thangnefedd.</verse>
			<verse number="2">Diolch yr ydym i Dduw yn wastadol drosoch chwi oll,</verse>
			<verse number="3">gan wneuthur coffa am danoch yn ein gweddïau, gan gofio yn ddibaid waith eich ffydd chwi, a llafur eich cariad, ac ymaros eich gobaith yn ein Harglwydd Iesu Grist, ger bron ein Duw a Thad;</verse>
			<verse number="4">gan wybod, frodyr anwyl gan Dduw, eich etholedigaeth,</verse>
			<verse number="5">na fu i’n Hefengyl ddyfod attoch mewn gair yn unig, eithr hefyd mewn gallu, ac yn yr Yspryd Glân, ac mewn sicrwydd mawr, fel y gwyddoch pa fath rai a fuom i chwi er eich mwyn,</verse>
			<verse number="6">a chwi a aethoch yn efelychwyr i ni ac i’r Arglwydd, wedi derbyn y Gair mewn gorthrymder lawer,</verse>
			<verse number="7">gyda llawenydd yr Yspryd Glân, fel yr aethoch yn siampl i’r rhai oll sy’n credu ym Macedonia ac yn Achaia:</verse>
			<verse number="8">canys oddiwrthych chwi y seiniodd Gair yr Arglwydd, nid yn unig ym Macedonia ac Achaia, eithr ym mhob man eich ffydd tuag at Dduw a aeth allan, fel nad oes arnom raid i lefaru dim;</verse>
			<verse number="9">canys hwy eu hunain sy’n mynegi am danom ni pa ryw ddyfodiad i mewn a gawsom attoch, a pha fodd y troisoch at Dduw oddiwrth yr eulunod i wasanaethu Duw byw a gwir,</verse>
			<verse number="10">ac i ddisgwyl am Ei Fab o’r nefoedd, yr Hwn a gyfododd Efe o’r meirw, Iesu, yr hwn sydd yn ein gwaredu o’r digofaint sydd yn dyfod.</verse>
		</chapter>
		<chapter number="2">
			<verse number="1">Canys chwi eich hunain a wyddoch, frodyr, ein dyfodiad i mewn attoch, nad ofer fu;</verse>
			<verse number="2">eithr wedi dioddef o’r blaen, a’n sarhau, fel y gwyddoch, yn Philippi, buom hy yn ein Duw i lefaru wrthych Efengyl Dduw mewn mawr ymdrech.</verse>
			<verse number="3">Canys ein cyngor, nid o gam-arwain yr ydoedd, nac o aflendid, nac mewn twyll;</verse>
			<verse number="4">eithr fel y’n cymmeradwywyd gan Dduw i ymddiried i ni am yr Efengyl, felly yr ydym yn llefaru, nid fel yn rhyngu bodd i ddynion, eithr i Dduw, yr Hwn sydd yn profi ein calonnau.</verse>
			<verse number="5">Canys ni fuom un amser mewn ymadrodd gwenhieithus, fel y gwyddoch; nac mewn rhith cybydd-dod, Duw sydd dyst;</verse>
			<verse number="6">nac yn ceisio gogoniant gan ddynion, na chenych chwi na chan eraill; a ni yn gallu bod yn bwys arnoch, megis apostolion Crist;</verse>
			<verse number="7">eithr buom addfwyn yn eich mysg fel pan fydd mammaeth yn maethu ei phlant ei hun;</verse>
			<verse number="8">felly gan eich hoffi, boddlawn oeddym i gyfrannu i chwi nid yn unig Efengyl Dduw, eithr hefyd ein heneidiau ein hunain, am mai anwyl oeddych genym.</verse>
			<verse number="9">Canys cof yw genych, frodyr, ein llafur a’n lludded: gan weithio nos a dydd, fel na phwysem ar neb o honoch, pregethasom i chwi Efengyl Dduw.</verse>
			<verse number="10">Chwychwi ydych dystion, a Duw hefyd, mor sanctaidd a chyfiawn a difeius yr ymddygasom tuag attoch chwi y sy’n credu;</verse>
			<verse number="11">fel y gwyddoch y modd yr ymddygasom tua phob un o honoch, fel tad tuag at ei blant ei hun,</verse>
			<verse number="12">gan eich cynghori, a’ch diddanu, a thystiolaethu, fel y rhodiech yn deilwng i Dduw, yr Hwn sydd yn eich galw i’w deyrnas Ei hun a gogoniant.</verse>
			<verse number="13">Ac o achos hyn yr ydym ni hefyd yn diolch i Dduw yn ddibaid, o herwydd wedi derbyn o honoch y gair a glywsoch genym, sef Gair Duw, derbyniasoch ef nid megis gair dynion, eithr (fel y mae yn wir) megis Gair Duw, yr hwn sydd hefyd yn gweithio ynoch chwi y sy’n credu;</verse>
			<verse number="14">canys chwychwi a aethoch yn efelychwyr, frodyr, i eglwysi Duw y sydd yn Iwdea yng Nghrist Iesu; canys yr un pethau a ddioddefasoch chwi hefyd gan eich cyd-genedl,</verse>
			<verse number="15">fel hwythau hefyd gan yr Iwddewon, y rhai a laddasant yr Arglwydd Iesu a’r prophwydi, ac a’n herlidiasant ninnau, ac i Dduw nid ydynt yn rhyngu bodd, ac i bob dyn y maent yn wrthwynebus;</verse>
			<verse number="16">yn gwarafun i ni lefaru wrth y cenhedloedd fel yr achubid hwy, i gyflawni eu pechodau eu hunain yn wastadol; ac arnynt y daeth digofaint Duw hyd yr eithaf.</verse>
			<verse number="17">A ninnau, frodyr, wedi ein hamddifadu o honoch am ennyd awr, mewn gwyneb, nid mewn calon, a fuom fwy dros ben o astud i weled eich gwyneb, gydag awydd mawr;</verse>
			<verse number="18">o herwydd paham ewyllysiasom ddyfod attoch, myfi Paul yn wir unwaith a dwywaith, a lluddiodd Satan ni.</verse>
			<verse number="19">Canys pa beth yw ein gobaith ni, neu ein llawenydd, neu goron ein hymffrost? Onid chwychwi yw, ger bron ein Harglwydd Iesu yn Ei ddyfodiad Ef?</verse>
			<verse number="20">canys chwychwi yw ein gogoniant a’n llawenydd.</verse>
		</chapter>
		<chapter number="3">
			<verse number="1">Am hyny heb ymattal yn hwy, bu foddlawn genym ein gadael yn Athen, yn unig;</verse>
			<verse number="2">a danfonasom Timothëus, ein brawd, a gweinidog Duw yn Efengyl Crist, i’ch sefydlu a’ch diddanu chwi ynghylch eich ffydd;</verse>
			<verse number="3">nad ysgydwer neb gan y gorthrymderau hyn, canys chwi eich hunain a wyddoch mai i hyn y’n gosodwyd;</verse>
			<verse number="4">canys pan gyda chwi yr oeddym, rhag-ddywedasom i chwi ein bod ar fedr ein gorthrymmu, fel y digwyddodd ac y gwyddoch.</verse>
			<verse number="5">O herwydd hyn myfi hefyd, heb ymattal yn hwy, a ddanfonais er mwyn gwybod eich ffydd, rhag mewn modd yn y byd ddarfod i’r temtiwr eich temtio, ac yn ofer yr aethai ein llafur.</verse>
			<verse number="6">Ond wedi dyfod o Timothëus yn awr attom oddiwrthych, a mynegi i ni newyddion da am eich ffydd a’ch cariad, a bod genych goffa da am danom yn wastadol, gan hiraethu am ein gweled, fel yr ydym ninnau hefyd am danoch chwi;</verse>
			<verse number="7">o achos hyn diddanwyd ni, frodyr, o’ch rhan chwi, yn ein holl angenoctid a gorthrymder,</verse>
			<verse number="8">trwy eich ffydd chwi, canys yn awr byw ydym, os ydych chwi yn sefyll yn yr Arglwydd.</verse>
			<verse number="9">Canys pa ddiolch a allwn ni ei ad-dalu i Dduw am danoch am yr holl lawenydd â’r hwn y llawenychwn o’ch achos ger bron ein Duw,</verse>
			<verse number="10">gan weddïo, nos a dydd, tros bob mesur, am weled eich gwyneb chwi, a pherffeithio diffygion eich ffydd?</verse>
			<verse number="11">A Duw Ei hun a’n Tad, ac ein Harglwydd Iesu, a gyfarwyddo ein ffordd attoch;</verse>
			<verse number="12">a’r Arglwydd a’ch lliosogo chwithau, ac a baro i chwi fod yn helaeth mewn cariad i’ch gilydd, ac i bawb, fel yr ydym ninnau hefyd i chwi,</verse>
			<verse number="13">er mwyn sefydlu eich calonnau chwi yn ddifeius mewn sancteiddrwydd ger bron Duw a’n Tad, yn nyfodiad ein Harglwydd Iesu gyda’i holl saint.</verse>
		</chapter>
		<chapter number="4">
			<verse number="1">Yn ddiweddaf, gan hyny, frodyr, attolygwn i chwi, a deisyfiwn yn yr Arglwydd Iesu, fel y derbyniasoch genym pa fodd y dylech rodio a rhyngu bodd Duw, fel hefyd yr ydych yn rhodio,</verse>
			<verse number="2">y bo i chwi ymhelaethu fwy-fwy, canys gwyddoch pa orchymynion a roddasom i chwi trwy’r Arglwydd Iesu;</verse>
			<verse number="3">canys hyn yw ewyllys Duw, sef eich sancteiddiad, ar ymgadw o honoch oddiwrth odineb,</verse>
			<verse number="4">ar wybod o bob un o honoch pa fodd i feddiannu ei lestr ei hun mewn sancteiddrwydd ac anrhydedd,</verse>
			<verse number="5">nid yngwyn trachwant fel y cenhedloedd y sydd heb adnabod Duw;</verse>
			<verse number="6">ar beidio â throseddu na gwneuthur cam â’i frawd mewn dim, canys dialydd yw’ r Arglwydd am yr holl bethau hyn, fel y rhag-rybuddiasom chwi hefyd, ac y tystiasom;</verse>
			<verse number="7">canys ni alwodd Duw nyni i aflendid, eithr mewn sancteiddrwydd.</verse>
			<verse number="8">Gan hyny, yr hwn sy’n gwrthod, nid dyn y mae yn ei wrthod, eithr Duw, yr Hwn sy’n rhoddi ei Yspryd Glân ynom.</verse>
			<verse number="9">Ond am frawdgarwch nid oes genych raid wrth ysgrifenu attoch, canys chwi eich hunain ydych wedi eich dysgu gan Dduw i garu eich gilydd;</verse>
			<verse number="10">canys gwneuthur hyn yr ydych i’r holl frodyr y sydd yn holl Macedonia,</verse>
			<verse number="11">a chynghorwn chwi, frodyr, i ymhelaethu fwy-fwy, ac i roddi eich bryd ar fod yn llonydd, a gwneuthur eich goruchwylion eich hunain, a gweithio â’ch dwylaw, fel y gorchymynasom i chwi;</verse>
			<verse number="12">fel y rhodioch yn weddaidd tuag at y rhai oddi allan, ac na bo arnoch eisiau dim.</verse>
			<verse number="13">Ond nid ewyllysiwn i chwi fod heb wybod, frodyr, am y rhai sy’n huno, fel na thristaoch yn y modd y gwna’r lleill y sydd heb ganddynt obaith;</verse>
			<verse number="14">canys os credu yr ydym y bu i’ r Iesu farw ac adgyfodi; felly hefyd y rhai a hunasant yn yr Iesu, Duw a’u dwg gydag Ef.</verse>
			<verse number="15">Canys hyn a ddywedwn wrthych chwi trwy air yr Arglwydd, Nyni y rhai byw, y sy’n cael ein gadael hyd ddyfodiad yr Arglwydd,</verse>
			<verse number="16">ni rag-flaenwn y rhai a hunasant; canys yr Arglwydd Ei hun gyda bloedd, gyda llef arch-angel, a chydag udgorn Duw, a ddaw i wared o’r nef; a’r meirw yng Nghrist a gyfodant yn gyntaf;</verse>
			<verse number="17">wedi hyny nyni, y rhai byw, y rhai sy’n cael ein gadael, ynghyda hwynt y’n cipir i fynu, yn y cymmylau i’r awyr, i gyfarfod â’r Arglwydd, ac felly yn wastadol ynghyda’ r Arglwydd y byddwn.</verse>
			<verse number="18">Am hyny, diddenwch eich gilydd â’r ymadroddion hyn.</verse>
		</chapter>
		<chapter number="5">
			<verse number="1">Ond am yr amserau a’r prydiau, frodyr, nid oes arnoch raid ysgrifenu attoch chwi,</verse>
			<verse number="2">canys chwi eich hunain a wyddoch yn gywir, am ddydd yr Arglwydd, fel lleidr yn y nos,</verse>
			<verse number="3">mai felly y mae ar ddyfod; pan ddywedont, Heddwch a diogelwch sydd, yna yn ddisymmwth y mae arnynt ddinystr, fel gwewyr esgor ar yr hon sydd feichiog, ac ni ddiengant ddim.</verse>
			<verse number="4">Ond chwychwi, frodyr, nid ydych mewn tywyllwch, fel y bo i’r dydd eich goddiweddu chwi fel lleidr,</verse>
			<verse number="5">canys yr oll o honoch chwi, meibion y goleuni ydych, a meibion y dydd; nid ydym eiddo’ r nos na’ r tywyllwch;</verse>
			<verse number="6">gan hyny, ynte, na chysgwn fel y lleill, eithr gwyliwn a byddwn sobr;</verse>
			<verse number="7">canys y rhai a gysgant, y nos y cysgant; a’r rhai sy’n meddwi, y nos y meddwant; ond nyni,</verse>
			<verse number="8">a ni yn eiddo’ r dydd, byddwn sobr, wedi rhoddi am danom ddwyfronneg ffydd a chariad; ac megis helm, obaith iachawdwriaeth;</verse>
			<verse number="9">canys ni osododd Duw nyni i ddigofaint, eithr i gael iachawdwriaeth trwy ein Harglwydd Iesu Grist,</verse>
			<verse number="10">yr Hwn a fu farw drosom, fel pa un bynnag ai gwylied ai cysgu y b’om, ynghydag Ef y byddom fyw.</verse>
			<verse number="11">Gan hyny, cynghorwch eich gilydd, ac adeiledwch y naill y llall, fel hefyd yr ydych yn gwneud.</verse>
			<verse number="12">Ac attolygwn i chwi, frodyr, adnabod y rhai sy’n llafurio yn eich plith, ac sydd trosoch yn yr Arglwydd, ac yn eich cynghori,</verse>
			<verse number="13">a gwneuthur cyfrif tra-mawr o honynt mewn cariad o achos eu gwaith. Byddwch heddychlawn â’ch gilydd.</verse>
			<verse number="14">A galwn arnoch, frodyr, cynghorwch y rhai afreolus; cysurwch y gwan eu calon; cynheliwch y gweiniaid;</verse>
			<verse number="15">byddwch ymarhous wrth bawb. Edrychwch na bo i neb dalu drwg am ddrwg i neb; eithr yn wastadol dilynwch yr hyn sy dda tuag at eich gilydd a thuag at bawb.</verse>
			<verse number="18">ym mhob peth diolchwch, canys hyn yw ewyllys Duw yng Nghrist Iesu tuag attoch.</verse>
			<verse number="19">Yr Yspryd na ddiffoddwch;</verse>
			<verse number="22">yr hyn sy dda deliwch; rhag pob rhith drygioni ymgedwch.</verse>
			<verse number="23">A Duw’r tangnefedd Ei hun a’ch sancteiddio yn gwbl oll; a’ch yspryd chwi a’ch enaid a’ch corph a gadwer yn gyfan, yn ddifeius yn nyfodiad ein Harglwydd Iesu Grist.</verse>
			<verse number="24">Ffyddlawn yw’r Hwn sydd yn eich galw, yr Hwn hefyd a’ i gwna.</verse>
			<verse number="25">Brodyr, gweddïwch drosom.</verse>
			<verse number="26">Annerchwch y brodyr oll â chusan sancteiddiol.</verse>
			<verse number="27">Tynghedaf chwi yn yr Arglwydd y darllener yr epistol hwn i’r holl frodyr.</verse>
			<verse number="28">Gras ein Harglwydd Iesu Grist fyddo gyda chwi.</verse>
		</chapter>
	</book>
	<book number="53">
		<chapter number="1">
			<verse number="1">Paul a Silfanus a Thimothëus at eglwys y Thessaloniaid yn Nuw ein Tad a’r Arglwydd Iesu Grist.</verse>
			<verse number="2">Gras i chwi a thangnefedd oddiwrth Dduw Dad a’r Arglwydd Iesu Grist.</verse>
			<verse number="3">Diolch a ddylem i Dduw yn wastadol am danoch, frodyr, fel addas yw, gan mai mawr-gynnyddu y mae eich ffydd, ac ychwanegu y mae cariad pob un o’r oll o honoch tuag at eich gilydd,</verse>
			<verse number="4">fel yr ydym ni ein hunain yn ymffrostio ynoch chwi yn eglwysi Duw o herwydd eich amynedd a ffydd, yn eich holl erlidiau a’r gorthrymderau yr ydych yn eu goddef,</verse>
			<verse number="5">yr hyn sydd argoel eglur o gyfiawn farn Duw, fel y’ch cyfrifer yn deilwng o deyrnas Dduw, tros yr hon yr ydych yn dioddef,</verse>
			<verse number="6">gan mai cyfiawn yw gyda Duw, dalu i’r rhai sydd yn eich gorthrymmu orthrymder,</verse>
			<verse number="7">ac i chwi a orthrymmir ysgafnhad ynghyda ni yn natguddiad yr Arglwydd Iesu o’r nef ynghydag angylion Ei allu,</verse>
			<verse number="8">mewn tân fflamllyd, gan roddi dial i’r rhai nad adwaenant Dduw,</verse>
			<verse number="9">ac nad ufuddhant i Efengyl ein Harglwydd Iesu, y rhai a dalant y gosp, sef dinystr tragywyddol ymaith oddiwrth wyneb yr Arglwydd,</verse>
			<verse number="10">ac oddiwrth ogoniant Ei nerth, pan ddelo i’w ogoneddu yn Ei saint, ac i’w ryfeddu yn yr holl rai a gredasant (canys credwyd ein tystiolaeth i chwi) yn y dydd hwnw.</verse>
			<verse number="11">Ac er mwyn hyn, gweddïo hefyd yr ydym yn wastadol drosoch, fel eich cyfrif chwi yn deilwng o’ch galwedigaeth a fo i’n Duw, ac y cyflawno bob boddlonrwydd daioni a gwaith ffydd, gyda gallu;</verse>
			<verse number="12">fel y gogonedder enw ein Harglwydd Iesu Grist ynoch, a chwithau Ynddo Ef, yn ol gras ein Duw a’r Arglwydd Iesu.</verse>
		</chapter>
		<chapter number="2">
			<verse number="1">Ac attolygwn i chwi, frodyr, o ran dyfodiad ein Harglwydd Iesu Grist, a’n cyd-gynnulliad ninnau atto Ef,</verse>
			<verse number="2">na’ch sigler yn fuan oddiwrth eich meddwl, na’ch cythryflu na chan yspryd, na chan air, na chan epistol megis oddi wrthym, mai agos yw dydd yr Arglwydd.</verse>
			<verse number="3">Na fydded i neb eich twyllo chwi mewn un modd; canys heb ddyfod o’r ymadawiad yn gyntaf ni ddaw, nac heb ei ddatguddio o ddyn pechod,</verse>
			<verse number="4">mab y golledigaeth, yr hwn sy’n gwrthwynebu, ac yn ymddyrchafu yn erbyn yr oll a elwir yn Dduw,</verse>
			<verse number="5">neu a addolir, fel mai yn nheml Dduw y mae efe yn eistedd, gan ddangos ei hun ei fod yn dduw. Oni chofiwch, tra’r oeddwn etto gyda chwi, y pethau hyn a ddywedais wrthych?</verse>
			<verse number="6">Ac yn awr, yr hyn sy’n attal a wyddoch, fel y datguddier ef yn ei bryd ei hun.</verse>
			<verse number="7">Canys y dirgelwch sydd eisoes yn gweithio, sef dirgelwch anghyfraith; yn unig yr hwn sy’n attal yn awr nes myned ymaith o hono —:</verse>
			<verse number="8">ac yna y datguddir yr anghyfraith-ddyn, yr hwn, yr Arglwydd Iesu a’i difetha ag anadl Ei enau, ac a’i diddymma ag amlygiad Ei ddyfodiad:</verse>
			<verse number="9">ac y mae ei ddyfodiad ef yn ol gweithrediad Satan, gyda phob gallu ac arwyddion a rhyfeddodau celwyddog,</verse>
			<verse number="10">a chyda phob twyll anghyfiawnder i’r rhai sy’n myned ar goll, gan na fu i gariad y gwirionedd ei dderbyn ganddynt fel yr achuber hwynt.</verse>
			<verse number="11">Ac o herwydd hyn danfon iddynt y mae Duw weithrediad cam-arwain fel y credont y celwyddog;</verse>
			<verse number="12">fel y barner pawb na chredasant y gwirionedd, eithr a foddlonwyd mewn anghyfiawnder.</verse>
			<verse number="13">Ond nyni a ddylem ddiolch i Dduw yn wastadol trosoch, frodyr caredig gan yr Arglwydd, o herwydd eich dewis gan Dduw o’r dechreuad i iachawdwriaeth yn sancteiddiad yr Yspryd, a ffydd i’r gwirionedd;</verse>
			<verse number="14">i’r hyn y galwodd chwi trwy ein Hefengyl, er meddiannu gogoniant ein Harglwydd Iesu Grist.</verse>
			<verse number="15">Gan hyny, ynte, frodyr, sefwch, a deliwch y traddodiadau a ddysgasoch, pa un bynnag ai trwy ymadrodd ai trwy ein hepistol.</verse>
			<verse number="16">A’n Harglwydd Iesu Grist Ei hun, a Duw ein Tad, yr Hwn a’n carodd ac a roddes i ni ddiddanwch tragywyddol a gobaith da trwy ras,</verse>
			<verse number="17">a ddiddano eich calonnau, ac a’ u sicrhao ym mhob gwaith a gair da.</verse>
		</chapter>
		<chapter number="3">
			<verse number="1">Yn ddiweddaf, gweddiwch, frodyr, trosom, ar i air yr Arglwydd redeg a’i ogoneddu fel gyda chwi,</verse>
			<verse number="2">ac ar ein hachub oddiwrth y dynion anhywaith a drwg; canys nid gan bawb y mae ffydd;</verse>
			<verse number="3">ond ffyddlawn yw’r Arglwydd, yr Hwn a’ch sicrha, ac a’ch ceidw rhag y drwg.</verse>
			<verse number="4">Ac hyder sydd genym yn yr Arglwydd am danoch, mai’r pethau a orchymynwn yr ydych yn eu gwneuthur, ac y’u gwnewch.</verse>
			<verse number="5">A’r Arglwydd a gyfarwyddo eich calonnau i gariad Duw ac i amynedd Crist.</verse>
			<verse number="6">A gorchymyn i chwi yr ydym, frodyr, yn enw ein Harglwydd Iesu Grist, dynnu o honoch ymaith oddiwrth bob brawd y sy’n rhodio yn afreolus, ac nid yn ol y traddodiad a dderbyniasant genym;</verse>
			<verse number="7">canys gwyddoch eich hunain pa fodd y dylech ein hefelychu ni, canys ni fuom afreolus yn eich plith,</verse>
			<verse number="8">ac nid yn rhad y bwyttasom fara gan neb; eithr mewn llafur a lludded, gan weithio nos a dydd, fel na phwysem ar neb o honoch,</verse>
			<verse number="9">nid gan nad oes genym awdurdod, eithr fel y rhoddem ein hunain yn esiampl i chwi fel yr efelychech ni.</verse>
			<verse number="10">Canys hefyd pan oeddym gyda chwi, hyn a orchymynasom i chwi, Os yw neb heb ewyllysio gweithio, na fwyttaed chwaith.</verse>
			<verse number="11">Canys clywn am rai yn rhodio yn eich plith yn afreolus, heb weithio dim, eithr yn ofer-weithio;</verse>
			<verse number="12">ac i’r cyfryw rai y gorchymynwn, ac y’u hannogwn yn yr Arglwydd Iesu Grist, y bo iddynt, gan weithio gyda llonyddwch, fwytta eu bara eu hunain.</verse>
			<verse number="13">A chwychwi, frodyr, na ddiffygiwch mewn gwneuthur yr hyn sydd dda.</verse>
			<verse number="14">Ac os rhyw un nad ufuddha i’n gair trwy’r epistol, hwnw nodwch, i beidio ag ymgymmysgu ag ef, fel y cywilyddio;</verse>
			<verse number="15">ac nid megis gelyn ystyriwch ef, eithr cynghorwch ef megis brawd.</verse>
			<verse number="16">Ac Arglwydd yr heddwch Ei hun a roddo i chwi heddwch yn wastadol ym mhob modd. Yr Arglwydd a fo gyda phawb o honoch.</verse>
			<verse number="17">Yr annerch â’m llaw i Paul, yr hyn sydd arwydd ym mhob epistol.</verse>
			<verse number="18">Felly yr wyf yn ysgrifenu. Gras ein Harglwydd Iesu Grist fo gyda phawb o honoch.</verse>
		</chapter>
	</book>
	<book number="54">
		<chapter number="1">
			<verse number="1">Paul, apostol i Grist Iesu yn ol gorchymyn Duw ein Hiachawdwr,</verse>
			<verse number="2">ac Iesu Grist ein gobaith, at Timothëus, fy ngwir fab mewn ffydd. Gras, trugaredd, a thangnefedd, oddiwrth Dduw Dad a Christ Iesu ein Harglwydd.</verse>
			<verse number="3">Fel y deisyfiais arnat aros yn Ephesus, wrth fyned o honof i Macedonia, fel y gorchymynech i rai beidio â dysgu athrawiaeth arall,</verse>
			<verse number="4">a pheidio â dal ar chwedlau ac achau diddiwedd y rhai a finistrant gwestiynau yn hytrach na disdeiniaeth Dduw, yr hon sydd mewn ffydd;</verse>
			<verse number="5">ond diwedd y gorchymyn yw cariad o galon bur a chydwybod dda a ffydd ddiragrith;</verse>
			<verse number="6">oddiwrth yr hyn bethau rhai a wyrasant ac a droisant ymaith at ofer-siarad,</verse>
			<verse number="7">gan ewyllysio bod yn ddysgawdwyr y Gyfraith, heb ddeall na’r pethau a ddywedant, nac am ba bethau y taerant.</verse>
			<verse number="8">Ond gwyddom mai da yw’r Gyfraith os bydd i neb ei harfer yn gyfreithlawn,</verse>
			<verse number="9">gan wybod hyn, sef nad i’ r cyfiawn y gosodir cyfraith, ond i’r rhai digyfraith ac afreolus, i annuwiolion a phechaduriaid, i’ r rhai disanctaidd a halogedig, i dad-leiddiaid a mam-leiddiaid,</verse>
			<verse number="10">i leiddiaid dynion, i butteinwyr, i wrryw-gydwyr, i ladron dynion, i gelwyddwyr, i anudonwyr, ac os rhyw beth arall sydd yn wrthwyneb i’r athrawiaeth iachus,</verse>
			<verse number="11">yn ol Efengyl gogoniant y Gwynfydedig Dduw, yr hon a ymddiriedwyd i mi.</verse>
			<verse number="12">Diolchgar wyf i’r Hwn a’m galluogodd, Crist Iesu ein Harglwydd, am mai ffyddlawn y barnodd fi; gan fy ngosod yn y weinidogaeth,</verse>
			<verse number="13">a mi gynt yn gablwr ac erlidiwr a sarhaus; eithr trugarhawyd wrthyf gan mai yn anwybodus y gwneuthym mewn anghrediniaeth,</verse>
			<verse number="14">a thra-amlhaodd gras ein Harglwydd gyda ffydd a chariad, yr hwn sydd yng Nghrist Iesu.</verse>
			<verse number="15">Credadwy yw’r ymadrodd, a phob derbyniad a haedda, sef Crist Iesu a ddaeth i’r byd i achub pechaduriaid; o ba rai y pennaf yw myfi.</verse>
			<verse number="16">Eithr o achos hyn y trugarhawyd wrthyf, fel ynof fi, y pennaf, y dangosai Iesu Grist Ei holl hir-ymaros, er siampl o’r rhai ar fedr credu Ynddo Ef i fywyd tragywyddol.</verse>
			<verse number="17">Ac i’r Brenhin Tragywyddol, Anllygradwy, Anweledig, yr unig Dduw, bydded anrhydedd a gogoniant yn oes oesoedd. Amen.</verse>
			<verse number="18">Y gorchymyn hwn yr wyf yn ei roddi attat, fy mhlentyn Timothëus, yn ol y prophwydoliaethau a rag-ddaethant attat, ar filwrio o honot trwyddynt y filwriaeth ardderchog;</verse>
			<verse number="19">gan ddal ffydd a chydwybod dda, yr hon a wthiodd rhai ymaith,</verse>
			<verse number="20">ac o ran y ffydd y gwnaethant long-ddrylliad: o’r rhai y mae Humenëus ac Alecsander, y rhai a draddodais i Satan fel y dysger hwynt i beidio â chablu.</verse>
		</chapter>
		<chapter number="2">
			<verse number="1">Gorchymyn yr wyf, gan hyny, yn gyntaf o bob peth, y gwneir ymbiliau, gweddïau, deisyfiadau, a thalu diolch, dros bob dyn;</verse>
			<verse number="2">tros frenhinoedd a phawb y sydd mewn goruchafiaeth, fel y treuliom fuchedd lonydd a thangnefeddus ym mhob duwioldeb a difrifoldeb.</verse>
			<verse number="3">Hyn sydd ardderchog a chymmeradwy ger bron ein Hiachawdwr,</verse>
			<verse number="4">Duw, yr Hwn a ewyllysia i bawb fod yn gadwedig, ac i wybodaeth y gwirionedd y delont.</verse>
			<verse number="5">Canys un Duw sydd; un hefyd y cyfryngwr rhwng Duw a dynion, y dyn Crist Iesu,</verse>
			<verse number="6">yr Hwn a’i rhoddes Ei hun yn bridwerth dros bawb,</verse>
			<verse number="7">y dystiolaeth yn ei hamseroedd ei hun, i’r hon y’m gosodwyd i yn gyhoeddwr ac apostol (y gwir yr wyf yn ei ddywedyd, nid wyf yn celwyddu,) yn ddysgawdwr y cenhedloedd mewn ffydd a gwirionedd.</verse>
			<verse number="8">Mynnwn, gan hyny, weddïo o’r gwŷr ym mhob man, gan ddyrchafu dwylaw sanctaidd heb na digter na dadl;</verse>
			<verse number="9">yr un modd i wragedd addurno eu hunain â dillad gweddus, gyda gwylder a sobrwydd, nid â gwallt plethedig ac aur, nac â pherlau neu wisg werthfawr,</verse>
			<verse number="10">eithr (yr hyn sy’n gweddu i wragedd yn proffesu duwioldeb) trwy weithredoedd da.</verse>
			<verse number="11">Bydded i wraig ei dysgu mewn llonyddwch gyda phob gostyngeiddrwydd;</verse>
			<verse number="12">ond athrawiaethu nid wyf yn caniattau i wraig, nac awdurdodi ar ŵr, eithr bod mewn llonyddwch;</verse>
			<verse number="13">canys Adam oedd y cyntaf i’w lunio,</verse>
			<verse number="14">yna Hefa; ac Adam ni thwyllwyd, ond y wraig, wedi ei thwyllo, oedd mewn trosedd;</verse>
			<verse number="15">ond cadwedig fydd trwy ddwyn plant, os arhosant mewn ffydd a chariad a sancteiddrwydd ynghyda sobrwydd.</verse>
		</chapter>
		<chapter number="3">
			<verse number="1">Credadwy yw’r ymadrodd, Os swydd esgob a chwennych neb, gwaith ardderchog a ddymuna efe.</verse>
			<verse number="2">Y mae rhaid, gan hyny, i’r esgob fod yn ddiargyhoedd, yn ŵr un wraig, yn wyliadwrus, yn sobr ei feddwl, yn weddaidd, yn lletteugar,</verse>
			<verse number="3">yn athrawaidd, nid yn gwerylus, nid yn darawydd, eithr yn dirion, yn anymladdgar, yn ddi-ariangar,</verse>
			<verse number="4">yn llywodraethu yn dda ei dŷ ei hun, a’i blant ganddo mewn darostyngiad gyda phob difrifoldeb,</verse>
			<verse number="5">(ac os ei dŷ ei hun na ŵyr neb pa sut i’w lywodraethu, pa fodd am Eglwys Dduw y gofala?)</verse>
			<verse number="6">nid yn newyddian, rhag, wedi ymchwyddo o hono, i gondemniad diafol y syrthio.</verse>
			<verse number="7">Y mae rhaid hefyd iddo fod a thystiolaeth dda iddo oddiwrth y rhai oddi allan, fel nad i waradwydd y syrthio ac i fagl diafol.</verse>
			<verse number="8">Diaconiaid, yr un ffunud, y mae rhaid iddynt fod yn ddifrifol, nid yn ddau-eiriog, nid yn ymroi i win lawer,</verse>
			<verse number="9">nid yn budr-elwa, yn dal dirgelwch y ffydd mewn cydwybod bur.</verse>
			<verse number="10">Ac y rhai hyn, profer hwynt yn gyntaf; yna gwasanaethont swydd diaconiaid, os diargyhoedd fyddant.</verse>
			<verse number="11">Gwragedd yr un ffunud, y mae rhaid iddynt fod yn ddifrifol, nid yn enllibaidd, yn wyliadwrus, yn ffyddlawn ym mhob peth.</verse>
			<verse number="12">Diaconiaid i un wraig byddont wŷr, yn llywodraethu yn dda eu plant ac eu tai eu hunain;</verse>
			<verse number="13">canys y rhai a wasanaethasant swydd diaconiaid yn dda, gradd dda a ynnillant iddynt eu hunain, a llawer o hyfder yn y ffydd sydd yng Nghrist Iesu.</verse>
			<verse number="14">Y pethau hyn yr wyf yn eu hysgrifenu attat, gan obeithio dyfod attat ar fyrder:</verse>
			<verse number="15">ond os tariaf, fel y gwypech pa fodd y mae rhaid ymddwyn yn nhŷ Dduw, yr hwn yw Eglwys y Duw byw, colofn a bonad y gwirionedd.</verse>
			<verse number="16">Ac yn ddiddadl mawr yw dirgelwch duwioldeb, yr Hwn a amlygwyd yn y cnawd, a gyfiawnhawyd yn yr Yspryd, a welwyd gan angylion, a bregethwyd i’ r cenhedloedd, a gredwyd Ynddo yn y byd, a gymmerwyd i fynu mewn gogoniant.</verse>
		</chapter>
		<chapter number="4">
			<verse number="1">Ond yr Yspryd a ddywaid yn bendant, yn yr amseroedd diweddarach y saif rhai ymaith oddiwrth y ffydd, gan ddal ar ysprydion cyfeiliornus ac athrawiaethau cythreuliaid,</verse>
			<verse number="2">trwy ragrith celwyddwyr a losg-nodwyd o ran eu cydwybod, yn gwahardd priodi,</verse>
			<verse number="3">ac yn erchi ymattal oddiwrth fwydydd; y rhai Duw a’u creodd i’w derbyn gyda rhoddi diolch gan y ffyddloniaid, a’r rhai a wyddant y gwirionedd.</verse>
			<verse number="4">Canys pob peth creedig gan Dduw sydd dda, ac nid oes dim i’w daflu ymaith, pan gyda rhoddi diolch y derbynir,</verse>
			<verse number="5">canys cael ei sancteiddio y mae trwy air Duw a gweddi.</verse>
			<verse number="6">Gan ddwyn y pethau hyn ar gof i’r brodyr, gweinidog da fyddi i Grist Iesu, gan dy fagu dy hun yngeiriau’r ffydd a’r athrawiaeth dda yr hon a ddilynaist.</verse>
			<verse number="7">Ond y chwedlau halogedig ac hen-wreigaidd gwrthod: ond ymarfer i dduwioldeb;</verse>
			<verse number="8">canys ymarfer corphorol i ychydig y mae’n fuddiol; ond duwioldeb, i bob peth buddiol yw, ag addewid ganddo o’r bywyd y sydd yn awr ac o’r hwn ar fedr dyfod.</verse>
			<verse number="9">Credadwy yw’r ymadrodd, a phob derbyniad a haedda efe.</verse>
			<verse number="10">Canys er mwyn hyn y llafuriwn ac yr ymdrechwn, canys gobeithio yr ydym yn y Duw byw, yr Hwn yw Achubydd pob dyn, yn enwedig y rhai sy’n credu.</verse>
			<verse number="11">Gorchymyn y pethau hyn, a dysg hwynt.</verse>
			<verse number="12">Na fydded i neb ddirmygu dy ieuengctid di, eithr bydd yn ensiampl i’r rhai sy’n credu, mewn gair, mewn ymddygiad, mewn cariad, mewn ffydd, mewn purdeb.</verse>
			<verse number="13">Hyd oni ddelwyf, dal ar ddarllain, ar gynghori, ar athrawiaethu.</verse>
			<verse number="14">Nac esgeulusa y dawn sydd ynot ti, yr hwn a roddwyd i ti trwy brophwydoliaeth ynghydag arddodiad dwylaw yr henuriaeth.</verse>
			<verse number="15">Yn y pethau hyn bydd ddyfal; yn y pethau hyn parha, fel y bo dy gynnydd di yn amlwg i bawb.</verse>
			<verse number="16">Gwylia arnat dy hun, ac ar dy ddysgad: aros ynddynt; canys os hyn a wnai, ti dy hun a achubi, ac y rhai sydd yn dy glywed.</verse>
		</chapter>
		<chapter number="5">
			<verse number="1">Henafgwr na ddwrdia, eithr cynghora ef fel tad; y rhai ieuengach fel brodyr;</verse>
			<verse number="2">y gwragedd hynach fel mammau; y rhai ieuengach fel chwiorydd, gyda phob purdeb.</verse>
			<verse number="3">Gwragedd gweddwon anrhydedda, y rhai sydd weddwon mewn gwirionedd.</verse>
			<verse number="4">Ond os rhyw wraig weddw sydd a chanddi blant neu ŵyrion, dysgont yn gyntaf arfer duwioldeb tuag at eu teulu eu hunain, a thalu yn ol i’w rhieni, canys hyn sydd gymmeradwy ger bron Duw.</verse>
			<verse number="5">Ac y weddw mewn gwirionedd, ac yn amddifad, a obeithia yn Nuw,</verse>
			<verse number="6">a pharhau y mae mewn ymbiliau a gweddïau nos a dydd; ond y drythyll, tra yn fyw, marw yw.</verse>
			<verse number="7">A’r pethau hyn gorchymyn fel y byddont ddiargyhoedd.</verse>
			<verse number="8">Ac os tros ei bobl ei hun, ac yn enwedig y rhai o’i dŷ, na ddarbod neb, y ffydd a wadodd efe, ac y mae yn waeth nag anghredadyn.</verse>
			<verse number="9">Megis gweddw cofrestrer yr hon nad yw lai na thri ugain mlwydd oed, a fu wraig i un gŵr,</verse>
			<verse number="10">mewn gweithredoedd da y tystiolaethir iddi, os dygodd blant i fynu, os bu letteugar, os traed y saint a olchodd, os y rhai cystuddiol a gynnorthwyodd, os pob gweithred dda a ddilynodd hi.</verse>
			<verse number="11">Ond gweddwon ieuengach gwrthod; canys pan anlladont yn erbyn Crist, priodi a ewyllysiant,</verse>
			<verse number="12">a chanddynt gondemniad, gan mai eu ffydd gyntaf a ddirmygasant,</verse>
			<verse number="13">ac hefyd dysgant fod yn ddiog, gan rodio o amgylch o dŷ i dŷ; ac nid yn unig yn ddiog, eithr hefyd yn wag-siaradus ac yn ofer-lafurus, gan lefaru’r pethau na ddylid.</verse>
			<verse number="14">Mynnaf, gan hyny, i’r rhai ieuengach briodi, planta, gwarchod y tŷ, peidio â rhoi dim achlysur i’r gwrthwynebwr o ran difenwi;</verse>
			<verse number="15">canys eisoes rhai a droisant ymaith ar ol Satan.</verse>
			<verse number="16">Os oes rhyw wraig sy’n credu a chanddi wragedd gweddwon, cynnorthwyed hwynt, ac na phwyser ar yr eglwys, fel y gwragedd gweddwon mewn gwirionedd y cynnorthwyo.</verse>
			<verse number="17">Yr henuriaid sy’n llywodraethu yn dda, cyfrifer hwynt yn deilwng o barch dau-ddyblyg, yn enwedig y rhai sy’n llafurio yn y Gair a’r dysgad;</verse>
			<verse number="18">canys dywaid yr Ysgrythyr, “Ych tra y dyrna, ni safn-rwymi;” ac, “Haeddu ei gyflog y mae’r gweithiwr.”</verse>
			<verse number="19">Yn erbyn henuriad na dderbyn gyhuddiad oddieithr dan ddau neu dri o dystion.</verse>
			<verse number="20">Y rhai sy’n pechu, argyhoedda yngwydd pawb, fel y bo’r lleill ag ofn arnynt.</verse>
			<verse number="21">Gorchymynaf ger bron Duw a Christ Iesu a’r angylion etholedig, gadw o honot y pethau hyn heb ragfarn, heb wneuthur dim o gydbartïaeth.</verse>
			<verse number="22">Dwylaw na ddod ar frys ar neb, ac na fydd gyfrannog o bechodau dynion eraill; dy hun cadw di yn bur.</verse>
			<verse number="23">Nac yf ddwfr yn hwy, eithr ychydig win arfera er mwyn dy gylla a’th fynych wendidau.</verse>
			<verse number="24">Rhai dynion sydd a’u pechodau yn amlwg, ac yn myned o’r blaen i farn; ac i rai hefyd y canlynant ar eu hol.</verse>
			<verse number="25">Yr un ffunud hefyd y mae gweithredoedd da yn amlwg; a’r rhai sydd amgenach, eu cuddio ni ellir.</verse>
		</chapter>
		<chapter number="6">
			<verse number="1">Cynnifer ag sydd dan yr iau, yn gaeth-weision, eu meistriaid barnont hwy yn deilwng o bob anrhydedd, fel na bo i enw Duw, a’r athrawiaeth, eu cablu.</verse>
			<verse number="2">A’r rhai sydd a chredinwyr yn feistriaid, na ddirmygont hwynt am mai brodyr ydynt; eithr gwasanaethont yn fwy am mai credinwyr ac anwylyd yw’r rhai sydd gyfrannogion o’r lleshad. Y pethau hyn dysg a chynghora.</verse>
			<verse number="3">Os athrawiaeth arall a ddysg neb, ac heb ddyfod at eiriau iachus, eiddo ein Harglwydd Iesu Grist, nac at yr athrawiaeth sydd yn ol duwioldeb,</verse>
			<verse number="4">chwyddo y mae, heb ddim gwybodaeth ganddo, eithr yn afiach ynghylch cwestiynau ac ymrysonau ynghylch geiriau, o’r rhai y cyfyd cynfigen, cynhen, cableddau, meddyliau drwg-cecraethau dynion llygredig eu meddwl ac wedi colli’r gwirionedd,</verse>
			<verse number="5">ac yn tybied mai modd i ynnill yw duwioldeb;</verse>
			<verse number="6">ond modd mawr i ynnill yw duwioldeb ynghyda boddi lonrwydd;</verse>
			<verse number="7">canys nid oes dim a ddygasom i’r byd; canys dwyn dim allan chwaith nis gallwn:</verse>
			<verse number="8">ond tra a chenym ymborth a’r pethau a’n gorchuddiant, â’r pethau hyn y’n digonir.</verse>
			<verse number="9">Ond y rhai a fynnant fyned yn oludog, syrthio y maent i brofedigaeth a magl a chwantau ynfyd a niweidiol lawer, y rhai sy’n boddi dynion i ddinystr a cholledigaeth:</verse>
			<verse number="10">canys yn wreiddyn pob drwg y mae ariangarwch; yr hon, rhai yn chwannog iddi a gyfeiliornasant oddiwrth y ffydd, a hwynt eu hunain a wanasant â gofidiau lawer.</verse>
			<verse number="11">Ond tydi, ŵr Duw, y pethau hyn gochel; a dilyn gyfiawnder, duwioldeb, ffydd, cariad, amynedd, addfwyndra.</verse>
			<verse number="12">Ymdrecha ymdrech ardderchog y ffydd: cymmer afael ar y bywyd tragywyddol, i’r hwn y’th alwyd, a chyffesaist y gyffes ardderchog ger bron llawer o dystion.</verse>
			<verse number="13">Gorchymynaf i ti ger bron Duw, yr Hwn sy’n bywhau pob peth, a Christ Iesu, yr Hwn a dystiodd ger bron Pontius Pilatus y gyffes ardderchog;</verse>
			<verse number="14">gadw o honot y gorchymyn yn ddifefl, yn ddiargyhoedd, hyd ymddangosiad ein Harglwydd Iesu Grist,</verse>
			<verse number="15">yr Hwn yn ei amserau ei hun, a ddengys y Bendigedig ac unig Lywodraethwr, Brenhin y rhai sy’n teyrnasu, ac Arglwydd y rhai sy’n arglwyddiaethu,</verse>
			<verse number="16">yr Hwn yn unig sydd a Chanddo anfarwoldeb, yn trigo yn y goleuni na ellir dyfod atto, yr Hwn ni welodd neb o ddynion nac a all Ei weled, i’r Hwn y bo anrhydedd a gallu tragywyddol. Amen.</verse>
			<verse number="17">I’r rhai goludog yn y byd presennol, gorchymyn na b’ont uchel feddwl, ac na obeithiont yn anamlygrwydd golud, eithr yn Nuw, yr Hwn sy’n rhoddi i ni bob peth mewn modd goludog,</verse>
			<verse number="18">er mwynhad; ar wneuthur o honynt ddaioni; ar fod yn oludog mewn gweithredoedd da, ar fod yn barod i ddosbarthu, yn chwannog i gyfrannu,</verse>
			<verse number="19">gan drysori iddynt eu hunain sail dda erbyn yr hyn sydd ar fedr dyfod, fel y caffont afael ar y gwir fywyd.</verse>
			<verse number="20">O Timothëus, yr hyn a draddodwyd attat cadw, gan droi ymaith oddiwrth halogedig wag-seiniau a gwrthwynebiadau y wybodaeth a gam-enwir felly,</verse>
			<verse number="21">yr hon rhai yn ei phroffesu, bu iddynt, o ran y ffydd, fethu taro’r nod. Gras fyddo gyda chwi.</verse>
		</chapter>
	</book>
	<book number="55">
		<chapter number="1">
			<verse number="1">Paul, apostol i Grist Iesu trwy ewyllys Duw yn ol addewid y bywyd y sydd yng Nghrist Iesu, at Timothëus,</verse>
			<verse number="2">fy mhlentyn anwyl. Gras, trugaredd a thangnefedd oddiwrth Dduw Dad a Christ Iesu ein Harglwydd.</verse>
			<verse number="3">Diolch yr wyf i Dduw, yr Hwn yr wyf yn Ei wasanaethu o’ m rhieni mewn cydwybod bur, mor ddibaid y mae genyf fy nghoffa am danat yn fy ngweddïau, nos a dydd yn hiraethu am dy weled di,</verse>
			<verse number="4">gan gofio dy ddagrau di, fel â llawenydd y’m llanwer;</verse>
			<verse number="5">wedi cael atgofiad o’r ffydd ddiragrith y sydd ynot ti, yr hon a drigodd yn gyntaf yn dy nain Lois ac yn dy fam Eunice, a pherswadiwyd fi mai ynot ti hefyd y trig.</verse>
			<verse number="6">O herwydd pa achos dy goffau yr wyf i ennyn dawn Duw, yr hwn sydd ynot trwy arddodiad fy nwylaw.</verse>
			<verse number="7">Canys ni roddes Duw i ni yspryd ofnogrwydd, eithr yspryd gallu a chariad a chystwyad.</verse>
			<verse number="8">Gan hyny, na fydded arnat gywilydd o dystiolaeth ein Harglwydd, nac o myfi, Ei garcharor;</verse>
			<verse number="9">eithr cydoddef gystudd â’r Efengyl yn ol gallu Duw, yr Hwn a’n hachubodd ac a’n galwodd â galwedigaeth sanctaidd, nid yn ol ein gweithredoedd, eithr yn ol Ei arfaeth Ef Ei hun a gras, yr hwn a roddwyd i ni yng Nghrist Iesu cyn yr amseroedd tragywyddol,</verse>
			<verse number="10">ond a amlygwyd yn awr trwy ymddangosiad ein Hiachawdwr Iesu Grist, yr Hwn a ddiddymmodd angau, ac a ddug i oleuni fywyd ac anllygredigaeth trwy’r Efengyl,</verse>
			<verse number="11">i’r hon y’m gosodwyd i yn bregethwr ac apostol a dysgawdwr.</verse>
			<verse number="12">Am ba achos, y pethau hyn hefyd yr wyf yn eu dioddef. Eithr nid oes arnaf gywilydd, canys gwn i bwy y credais, a pherswadiwyd fi mai abl yw i gadw yr hyn a roddwyd Atto genyf erbyn y dydd hwnw.</verse>
			<verse number="13">Dal gyn-ddelw’r geiriau iachus, y rhai genyf fi a glywaist, mewn ffydd, a’ r cariad y sydd yng Nghrist Iesu.</verse>
			<verse number="14">Y peth ardderchog a roddwyd attat, cadw trwy’r Yspryd Glân, yr Hwn sydd yn trigo ynom.</verse>
			<verse number="15">Gwyddost hyn, mai troi oddiwrthyf a wnaeth pawb y sydd yn Asia; o’r rhai y mae Phugelus a Hermogenes.</verse>
			<verse number="16">Rhodded yr Arglwydd drugaredd i dŷ Onesiphorus; canys mynych y’m hadfywiodd i, ac o’m cadwyn ni bu arno gywilydd,</verse>
			<verse number="17">eithr pan yr oedd yn Rhufain, yn ddiwyd y ceisiodd fi ac y’m cafodd (rhodded yr Arglwydd iddo gaffael trugaredd gan yr Arglwydd yn y dydd hwnw),</verse>
			<verse number="18">a pha faint yn Ephesus y gwasanaethodd i mi, da iawn yr wyt ti yn gwybod.</verse>
		</chapter>
		<chapter number="2">
			<verse number="1">Tydi, gan hyny, fy mhlentyn, ymnertha yn y gras y sydd yng Nghrist Iesu,</verse>
			<verse number="2">a’r pethau a glywaist genyf trwy lawer o dystion, y rhai hyn dyro at ddynion ffyddlawn, y rhai a fyddant abl i ddysgu eraill hefyd.</verse>
			<verse number="3">Cydoddef gystudd ynghyda mi, megis milwr da i Grist Iesu.</verse>
			<verse number="4">Nid yw neb, pan yn milwrio yn ymblethu yng ngorchwylion y bywyd hwn, fel i’r hwn a’i dewisodd yn filwr y rhyngo fodd.</verse>
			<verse number="5">Ac os yn y campau yr ymdrecha neb, ni choronir onid yn gyfreithlawn yr ymdrecha.</verse>
			<verse number="6">I’r amaethydd y sy’n llafurio, y mae rhaid yn gyntaf gael rhan o’r ffrwythau.</verse>
			<verse number="7">Ystyria pa beth yr wyf yn ei ddywedyd, canys rhydd yr Arglwydd i ti ddeall ym mhob peth.</verse>
			<verse number="8">Cofia Iesu Grist, wedi Ei gyfodi o feirw, o had Dafydd, yn ol fy Efengyl,</verse>
			<verse number="9">yn yr hon yr wyf yn goddef cystudd hyd rwymau, megis drwg-weithredwr, eithr gair Duw ni rwymwyd.</verse>
			<verse number="10">O achos hyn pob peth yr wyf yn ei oddef er mwyn yr etholedigion, fel y bo iddynt hwy hefyd gael yr iachawdwriaeth y sydd yng Nghrist Iesu, ynghyda gogoniant tragywyddol.</verse>
			<verse number="11">Credadwy yw’r ymadrodd, Canys os buom feirw gydag Ef, byw fyddwn hefyd gydag Ef;</verse>
			<verse number="12">os goddef yr ydym, teyrn-aswn hefyd gydag Ef; os gwadwn Ef, Yntau hefyd a’n gwad ni;</verse>
			<verse number="13">os anffyddlawn ydym, Efe a barha yn ffyddlawn, canys gwadu Ei hun ni all Efe.</verse>
			<verse number="14">Y pethau hyn dwg i’ w cof, gan orchymyn iddynt, ger bron yr Arglwydd, nad ymrysonont â geiriau, am yr hyn nad yw dda i ddim, i ddadymchweliad y rhai sy’n clywed.</verse>
			<verse number="15">Bydd ddyfal i roddi dy hun yn brofedig i Dduw, yn weithiwr heb achos bod a chywilydd arno, yn iawn-rannu gair y gwirionedd.</verse>
			<verse number="16">Ond yr halogedig wag-seiniau gochel; canys i fwy o annuwioldeb yr ant rhagddynt;</verse>
			<verse number="17">a’u gair hwynt, fel cancr y bwytty; o’r rhai y mae Humenëus a Philetus;</verse>
			<verse number="18">y rhai, o ran y gwirionedd, a fethasant daro’r nod, gan ddywedyd fod yr adgyfodiad eisoes wedi digwydd,</verse>
			<verse number="19">a dadymchwelyd ffydd rhai y maent. Er hyny, sail ffurf Duw sy’n sefyll, a chanddo y sel hon, Edwaen yr Arglwydd y rhai sydd eiddo Ef, ac, Ymaith oddiwrth anghyfiawnder safed pob un sydd yn enwi enw’r Arglwydd.</verse>
			<verse number="20">Ond mewn tŷ mawr nid oes yn unig lestri o aur ac o arian, eithr hefyd o bren ac o bridd, a rhai i anrhydedd a rhai i ddianrhydedd.</verse>
			<verse number="21">Os, gan hyny, y glanha neb ei hun oddiwrth y rhai hyn, bydd yn llestr i anrhydedd, wedi ei sancteiddio, yn gymmwys i’r meistr, i bob gwaith da yn ddarparedig.</verse>
			<verse number="22">Ond chwantau ieuengctid, ffo oddiwrthynt, a dilyn gyfiawnder, ffydd, cariad, heddwch, ynghyda’r rhai sy’n galw ar yr Arglwydd o galon bur.</verse>
			<verse number="23">Ond y cwestiynau ynfyd ac annysgedig, gochel, gan wybod y cenhedlant ymrafaelion;</verse>
			<verse number="24">a gwas yr Arglwydd ni ddylai ymrafaelio, eithr bod yn dirion tuag at bawb, yn athrawus, yn dioddef drygau,</verse>
			<verse number="25">mewn addfwynder yn cyweirio y rhai sy’n gwrthwynebu, os ysgatfydd y rhydd Duw iddynt edifeirwch i wybodaeth y gwirionedd,</verse>
			<verse number="26">ac ymsobri allan o fagl diafol, ar ol eu cymmeryd yn gaeth ganddo i’w ewyllys ef.</verse>
		</chapter>
		<chapter number="3">
			<verse number="1">Ond hyn gwybydd, yn y dyddiau diweddaf y daw amseroedd caled,</verse>
			<verse number="2">canys bydd dynion yn hunan-gar, yn arian-gar, yn ymffrostwyr, yn feilchion, yn gablwyr, yn anufuddion i rieni,</verse>
			<verse number="3">yn annïolchgar, yn ansanctaidd, yn angharedig, yn anghymmodlawn, yn enllibaidd, yn anllad, yn anfwyn,</verse>
			<verse number="4">yn ddiserch i’r hyn sy dda, yn fradwyr, yn fyrbwyll, yn chwyddedig,</verse>
			<verse number="5">yn caru meluswedd yn fwy na charu Duw, a chanddynt rith duwioldeb, ond ei grym a wadasant;</verse>
			<verse number="6">oddiwrth y rhai hyn tro ymaith; canys o’r rhai hyn y mae y rhai sy’n ymgludo i’r teiau, ac yn dwyn yn gaeth wrageddos llwythog o bechodau, gwrageddos yn cael eu harwain gan amryw chwantau,</verse>
			<verse number="7">beunydd yn dysgu, ac i wybodaeth y gwirionedd heb allu byth ddyfod.</verse>
			<verse number="8">Yn y modd y bu i Iannes ac Iambres wrthsefyll Mosheh, felly y rhai hyn hefyd sy’n gwrthsefyll y gwirionedd, dynion llygredig o ran eu meddwl, yn anghymmeradwy ynghylch y ffydd.</verse>
			<verse number="9">Ond nid ant rhagddynt ym mhellach, canys eu hynfydrwydd fydd amlwg i bawb, fel y bu yr eiddynt hwythau hefyd.</verse>
			<verse number="10">Ond tydi a ganlynaist fy nysgad i, fy ymarweddiad, fy arfaeth, fy ffydd, fy hir-ymaros, fy nghariad, fy amynedd,</verse>
			<verse number="11">fy erlidiau, fy nioddefiadau; y fath bethau ag a ddigwyddasant i mi yn Antiochia, yn Iconium, yn Lustra; y fath erlidiau ag a ddioddefais; ac o’r cwbl y’m gwaredodd yr Arglwydd.</verse>
			<verse number="12">A phawb y sy’n ewyllysio byw yn dduwiol yng Nghrist Iesu, a erlidir.</verse>
			<verse number="13">Ond drwg-ddynion ac hocedwyr a ant rhagddynt waeth-waeth, yn arwain ar gyfeiliorn, ac yn cael eu harwain ar gyfeiliorn.</verse>
			<verse number="14">Ond tydi, aros yn y pethau a ddysgaist ac y’th sicrhawyd am danynt, gan wybod am ba rai y dysgaist,</verse>
			<verse number="15">ac mai er’s yn faban y gwyddost y sanctaidd ysgrifeniadau, y rhai a allant dy wneuthur yn ddoeth i iachawdwriaeth trwy ffydd, yr hon sydd yng Nghrist Iesu.</verse>
			<verse number="16">Yr holl Ysgrythyr y sydd wedi ei rhoddi trwy ysprydoliaeth Duw sydd hefyd fuddiol er athrawiaeth, er argyhoeddiad, er cyweiriad, er y ddisgyblaeth y sydd yng nghyfiawnder,</verse>
			<verse number="17">fel mai perffaith fyddo dyn Duw, at bob gweithred dda yn berffeithiedig.</verse>
		</chapter>
		<chapter number="4">
			<verse number="1">Gorchymynaf i ti ger bron Duw a Christ Iesu, yr Hwn sydd ar fedr barnu y byw a’ r meirw, a thrwy Ei ymddangosiad a’i deyrnas;</verse>
			<verse number="2">pregetha’r Gair; bydd daer, mewn amser, allan o amser; argyhoedda, cerydda, annog, gyda phob hir-ymaros a dysgad;</verse>
			<verse number="3">canys bydd amser pryd na fydd i athrawiaeth iachus mo’i dioddef ganddynt, eithr yn ol eu chwantau eu hunain iddynt eu hunain y pentyrrant ddysgawdwyr,</verse>
			<verse number="4">gan ferwino o ran eu clyw, ac oddiwrth y gwirionedd y troant ymaith eu clustiau, ac at chwedlau y troant.</verse>
			<verse number="5">Ond tydi, bydd sobr ym mhob peth; dioddef ddrygau; gwna waith efengylwr; dy weinidogaeth cyflawna:</verse>
			<verse number="6">canys myfi wyf eisoes yn cael fy offrymmu, ac amser fy ymddattodiad sydd gerllaw.</verse>
			<verse number="7">Yr ymdrech ardderchog a ymdrechais;</verse>
			<verse number="8">y rhedeg a orphenais; y ffydd a gedwais; o hyn allan y mae mewn cadw i mi goron cyfiawnder, yr hon a rydd yr Arglwydd i mi yn y dydd hwnw, y Barnwr cyfiawn; ac nid yn unig i mi, eithr hefyd i bawb a garasant Ei ymddangosiad.</verse>
			<verse number="9">Bydd ddyfal i ddyfod attaf ar fyrder, canys Demas a’m gadawodd i,</verse>
			<verse number="10">wedi caru y byd presennol, ac a aeth i Thessalonica; Crescens i Galatia: Titus i Dalmatia; Luc sydd yn unig gyda mi.</verse>
			<verse number="11">Marc cymmer a dwg ef gyda thi, canys y mae efe yn fuddiol i mi i’r weinidogaeth.</verse>
			<verse number="12">Ond Tuchicus a ddanfonais i Ephesus.</verse>
			<verse number="13">Y gochl a adewais yn Troas gyda Carpus, pan ddelych, tyred â hi; ac â’r llyfrau, yn enwedig y memrynnau.</verse>
			<verse number="14">Alecsander y gof-copr, llawer o ddrygau a wnaeth efe i mi; iddo y tal yr Arglwydd yn ol ei weithredoedd;</verse>
			<verse number="15">yr hwn, gwylia dithau hefyd rhagddo, canys yn ddirfawr y gwrthsafodd ein hymadroddion ni.</verse>
			<verse number="16">Yn fy ymddiffyn cyntaf, nid oedd neb ynghyda mi, eithr pawb a’m gadawsant i:</verse>
			<verse number="17">iddynt na chyfrifer: ond yr Arglwydd a safodd gyda mi ac a’m nerthodd, fel trwof fi y byddai i’r Cyhoeddiad ei gyflawni, ac y clywai’r holl genhedloedd; a gwaredwyd fi o enau’r llew.</verse>
			<verse number="18">Gweryd yr Arglwydd fi oddiwrth bob gweithred ddrwg, ac a’m ceidw i’w deyrnas nefol; i’r Hwn y byddo’r gogoniant yn oes oesoedd. Amen.</verse>
			<verse number="19">Annerch Prisca ac Acwila, a theulu Onesiphorus. Erastus a arhosodd yn Corinth.</verse>
			<verse number="20">A Trophimus a adewais yn Miletus yn glaf.</verse>
			<verse number="21">Bydd ddyfal cyn y gauaf i ddyfod. Dy annerch y mae Eubwlus a Pwdens a Linus a Claudia a’r brodyr oll.</verse>
			<verse number="22">Yr Arglwydd fyddo gyda’th yspryd. Gras fyddo gyda chwi.</verse>
		</chapter>
	</book>
	<book number="56">
		<chapter number="1">
			<verse number="1">Paul, gwas i Dduw, ac apostol i Iesu Grist, yn ol ffydd etholedigion Duw a gwybodaeth y gwirionedd y sydd yn ol duwioldeb,</verse>
			<verse number="2">yngobaith bywyd tragywyddol, yr hwn a addawodd y digelwyddog Dduw cyn yr amseroedd tragywyddol,</verse>
			<verse number="3">ac a amlygodd yn Ei amseroedd priodol Ei air yn y Cyhoeddiad a ymddiriedwyd i myfi yn ol gorchymyn ein Hiachawdwr Duw,</verse>
			<verse number="4">at Titus fy ngwir blentyn yn ol y ffydd gyffredinol: gras, a thangnefedd oddiwrth Dduw Dad a Christ Iesu ein Hiachawdwr.</verse>
			<verse number="5">Er mwyn hyn y’th adewais yn Creta, fel yr iawn-drefnit y pethau oedd ar ol, ac y gosodit ym mhob dinas henuriaid fel y gorchymynais i i ti.</verse>
			<verse number="6">Os yw neb yn ddiargyhoedd, yn ŵr un wraig, a phlant ganddo yn credu, heb eu cyhuddo o afradlondeb, nac yn afreolus:</verse>
			<verse number="7">canys rhaid i esgob fod yn ddiargyhoedd, megis disdain Duw; nid yn gyndyn, nid yn ddigllawn, nid yn gwerylus, nid yn darawydd, nid yn budr-elwa;</verse>
			<verse number="8">eithr yn lletteugar, yn caru’r hyn sy dda, yn sobr ei feddwl, yn gyfiawn, yn sanctaidd, yn feistr arno ei hun,</verse>
			<verse number="9">yn dal at y Gair ffyddlawn y sydd yn ol dysgad, fel y bo yn abl i gynghori yn yr athrawiaeth iachus, ac i argyhoeddi y rhai sy’n gwrth-ddywedyd.</verse>
			<verse number="10">Canys y mae llawer yn afreolus, yn ofer-siaradus a cham-arweinwyr,</verse>
			<verse number="11">yn enwedig y rhai o’r amdorriad, y rhai y mae rhaid cau eu safnau; y rhai, tai cyfan a ddymchwelant, gan ddysgu y pethau na ddylid, er mwyn budr elw.</verse>
			<verse number="12">Dywedodd rhyw un o honynt, prophwyd o honynt eu hunain, “Cretiaid bob amser yn gelwyddwyr, drwg fwystfilod, boliau diog.”</verse>
			<verse number="13">Y dystiolaeth hon sydd wir; am ba achos argyhoedda hwynt yn llym, fel y byddont iach yn y ffydd,</verse>
			<verse number="14">heb ddal ar chwedlau Iwddewaidd, a gorchymynion dynion yn troi oddiwrth y gwirionedd.</verse>
			<verse number="15">Pob peth sydd bur i’r rhai pur; ond i’r rhai halogedig a di-ffydd nid oes dim yn bur, eithr halogwyd eu deall hwy a’u cydwybod.</verse>
			<verse number="16">Adnabod Duw a broffesant, ond â’u gweithredoedd y gwadant Ef, gan fod yn ffiaidd, ac yn anufudd, ac at bob gweithred dda yn anghymmeradwy.</verse>
		</chapter>
		<chapter number="2">
			<verse number="1">Ond tydi, llefara’r pethau a weddant i’r athrawiaeth iachus;</verse>
			<verse number="2">i hynaf-gwyr fod yn gymmedrol, yn ddifrifol, yn sobr eu meddwl, yn iach yn y ffydd, yn eu cariad, yn eu hamynedd;</verse>
			<verse number="3">i’r hynaf-wragedd, yr un ffunud, fod mewn ymddygiad yn hybarch, nid yn enllibaidd, nac wedi eu caethiwo i win lawer,</verse>
			<verse number="4">yn dysgu’r hyn sydd dda, fel y sobront feddyliau y gwragedd ieuaingc i garu eu gwŷr, i garu eu plant;</verse>
			<verse number="5">i fod yn sobr eu meddyliau, yn ddiwair, yn gwarchod gartref, yn dda, yn ymddarostwng i’w gwŷr, fel na bo i Air Duw ei gablu.</verse>
			<verse number="6">Y gwŷr ieuaingc, yr un ffunud,</verse>
			<verse number="7">cynghora i fod yn sobr eu meddyliau: ym mhob peth yn dangos dy hun yn esiampl o weithredoedd da; yn dy ddysgad yn dangos anllygredigaeth,</verse>
			<verse number="8">difrifoldeb, ymadrodd iach na ellir ei gondemnio, fel y bo i’r hwn sydd yn y gwrthwyneb gywilyddio, heb ganddo ddim sydd ddrwg i’w ddywedyd am danom.</verse>
			<verse number="9">Gweision cynghora i ymddarostwng i’w meistriaid; ym mhob peth i ryngu bodd iddynt,</verse>
			<verse number="10">nid yn gwrth-ddywedyd, nid yn darn-guddio, eithr yn dangos pob ffyddlondeb da, fel athrawiaeth Dduw ein Hiachawdwr yr addurnont ym mhob peth;</verse>
			<verse number="11">canys ymddangosodd gras Duw, yn dwyn iachawdwriaeth i bob dyn,</verse>
			<verse number="12">yn ein hyfforddi, fel gan wadu annuwioldeb a’r chwantau bydol, y bo i ni fyw â meddyliau sobr, ac yn gyfiawn,</verse>
			<verse number="13">ac yn dduwiol yn y byd y sydd yn awr, gan ddisgwyl am y gobaith gwynfydedig, ac am ymddangosiad gogoniant y Duw mawr a’n Hiachawdwr Iesu Grist,</verse>
			<verse number="14">yr Hwn a’i rhoddes Ei hun trosom, fel y prynai ni oddiwrth bob anghyfraith, ac y’n purai Iddo Ei hun yn bobl briodol, awyddus i weithredoedd da.</verse>
			<verse number="15">Y pethau hyn llefara a chynghora, ac argyhoedda gyda phob awdurdod. Na fydded i neb dy ddirmygu di.</verse>
		</chapter>
		<chapter number="3">
			<verse number="1">Dwg ar gof iddynt ymddarostwng i lywodraethau, i awdurdodau; fod yn ufudd; at bob gweithred dda i fod yn barod;</verse>
			<verse number="2">i beidio â chablu un dyn; i fod yn anymladdgar, yn dirion, yn dangos pob addfwynder tuag at bob dyn;</verse>
			<verse number="3">canys gynt yr oeddym ninnau hefyd yn annoethion, yn anufudd, yn cyfeiliorni, yn gwasanaethu amryw chwantau a meluswedd, yn byw mewn drygioni a chynfigen, yn atgas,</verse>
			<verse number="4">yn casau ein gilydd: ond, pan fu i ddaioni a chariad tuag at ddynion ymddangos, sef eiddo ein Hiachawdwr Duw,</verse>
			<verse number="5">nid o weithredoedd mewn cyfiawnder, y rhai a wnaethom ni, eithr yn ol Ei drugaredd Ef Ei hun yr achubodd ni trwy noe adenedigaeth, ac adnewyddiad yr Yspryd Glân,</verse>
			<verse number="6">yr Hwn a dywalltodd Efe allan arnom yn ehelaeth trwy Iesu Grist ein Hiachawdwr,</verse>
			<verse number="7">fel, wedi ein cyfiawnhau trwy Ei ras Ef, y’n gwneid yn etifeddion yn ol gobaith bywyd tragywyddol:</verse>
			<verse number="8">credadwy yw’r ymadrodd; ac am y pethau hyn y mynnaf i ti lefaru yn bendant, fel y gofalo’r rhai a gredasant i Dduw ar arferu gweithredoedd da.</verse>
			<verse number="9">Y pethau hyn ydynt dda a buddiol i ddynion: ond cwestiynau ynfyd, ac achau, a chynhenau, ac ymladdau ynghylch y Gyfraith, gochel; canys y maent yn anfuddiol ac ofer.</verse>
			<verse number="10">Heretic o ddyn, wedi un ac ail rybydd, gwrthod,</verse>
			<verse number="11">gan wybod y gŵyr-drowyd y cyfryw ddyn, a phechu y mae, yn gondemniedig ganddo ei hun.</verse>
			<verse number="12">Pan ddanfonwyf Artemas attat, neu Tuchicus, bydd ddyfal i ddyfod attaf i Nicopolis, canys yno y penderfynais auafu.</verse>
			<verse number="13">Senas y cyfreithiwr, ac Apolos, hebrwng yn ddyfal fel na bo arnynt eisiau dim.</verse>
			<verse number="14">A dysged yr eiddom ni hefyd arferu gweithredoedd da, er yr eisiau angenrheidiol, fel na byddont yn ddiffrwyth.</verse>
			<verse number="15">Dy annerch y mae’r holl rai sydd gyda mi. Annerch y rhai sydd yn ein caru ni mewn ffydd.</verse>
			<verse number="16">Gras fyddo gyda phawb o honoch.</verse>
		</chapter>
	</book>
	<book number="57">
		<chapter number="1">
			<verse number="1">Paul, carcharor i Grist Iesu, a Timothëus ein brawd, at Philemon ein hanwylyd a’n cyd-weithiwr,</verse>
			<verse number="2">ac at Apphia ein chwaer, ac at Archippus ein cyd-filwr, ac at yr eglwys y sydd yn dy dŷ:</verse>
			<verse number="3">gras i chwi, a thangnefedd oddiwrth Dduw ein Tad a’r Arglwydd Iesu Grist.</verse>
			<verse number="4">Diolch yr wyf i fy Nuw bob amser, gan wneuthur coffa am danat yn fy ngweddïau,</verse>
			<verse number="5">gan glywed am dy gariad di, a’r ffydd y sydd genyt tuag at yr Arglwydd Iesu, a thuag at yr holl saint,</verse>
			<verse number="6">fel y bo i gymdeithas dy ffydd fyned yn effeithlawn, yngwybodaeth pob peth da y sydd ynoch, er Crist,</verse>
			<verse number="7">canys llawenydd lawer fu genyf a diddanwch yn dy gariad, o herwydd i ymysgaroedd y saint gael eu dadebru trwot, frawd.</verse>
			<verse number="8">O herwydd paham, er bod genyf yng Nghrist lawer o hyfdra i orchymyn i ti yr hyn sydd weddus,</verse>
			<verse number="9">o achos cariad yn hytrach attolwg yr wyf, a mi yn gyfryw un a Paul yr henafgwr, ac yn awr hefyd yn garcharor i Grist Iesu;</verse>
			<verse number="10">attolwg yr wyf i ti ynghylch fy mhlentyn yr hwn a genhedlais yn fy rhwymau,</verse>
			<verse number="11">sef Onesimus, yr hwn gynt a fu i ti yn anfuddiol,</verse>
			<verse number="12">ond yn awr i ti ac i mi yn fuddiol, yr hwn a ddanfonais yn ei ol attat, ef ei hun, hyny yw, fy ymysgaroedd i;</verse>
			<verse number="13">yr hwn yr oeddwn i yn ewyllysio ei gadw gyda mi fy hun, fel trosot y gwasanaethai fyfi yn rhwymau yr Efengyl;</verse>
			<verse number="14">ond heb dy feddwl di nid ewyllysiais wneuthur dim, fel nad megis o angenrhaid y byddai dy ddaioni, eithr o wirfodd;</verse>
			<verse number="15">canys ysgatfydd, er mwyn hyn y gwahanwyd ef oddiwrthyt am amser fel yn dragywydd y byddai efe genyt;</verse>
			<verse number="16">dim mwyach megis caethwas, eithr uwchlaw caethwas, yn frawd anwyl, yn enwedig genyf fi, ond pa faint mwy genyt ti, yn y cnawd ac yn yr Arglwydd?</verse>
			<verse number="17">Os, gan hyny, fy nghymmeryd i yn gyfrannogwr yr wyt, derbyn ef fel myfi;</verse>
			<verse number="18">ac os rhyw niweid a wnaeth efe i ti, neu ag arno ryw beth i ti,</verse>
			<verse number="19">hyny dyro at fy nghyfrif i: myfi Paul a ysgrifenais â’m llaw fy hun; myfi a dalaf; fel na ddywedwyf wrthyt mai i mi y mae arnat am danat dy hun hefyd.</verse>
			<verse number="20">Ië, frawd, bydded i mi dy fwynhau di yn yr Arglwydd;</verse>
			<verse number="21">dadebra fy ymysgaroedd yng Nghrist. Gan hyderu ar dy ufudd-dod yr ysgrifenais attat, gan wybod mai mwy na’r hyn yr wyf yn ei ddywedyd a wnei.</verse>
			<verse number="22">Ac heb law hyn hefyd, parottoa i mi letty, canys gobeithio yr wyf mai trwy eich gweddiau y rhoddir fi i chwi.</verse>
			<verse number="23">Dy annerch y mae Epaphras fy nghyd-garcharor yng Nghrist Iesu,</verse>
			<verse number="24">Marcus, Aristarchus, Demas, Luc, fy nghyd-weithwyr.</verse>
			<verse number="25">Gras ein Harglwydd Iesu Grist fo gyda’ch yspryd chwi. Amen.</verse>
		</chapter>
	</book>
	<book number="58">
		<chapter number="1">
			<verse number="1">Ar ol mewn llawer rhan ac mewn llawer modd gynt lefaru o Dduw wrth y tadau, yn y prophwydi, yn niwedd y dyddiau hyn llefarodd wrthym yn Ei Fab,</verse>
			<verse number="2">yr Hwn a osododd Efe yn etifedd pob peth, trwy’r Hwn hefyd y gwnaeth Efe y bydoedd;</verse>
			<verse number="3">yr Hwn, ac Efe yn ddisgleirdeb Ei ogoniant Ef, ac yn wir lun Ei hupostasis, ac yn cynnal pob peth â gair Ei allu, wedi gwneuthur glanhad pechodau, a eisteddodd ar ddeheulaw y Mawredd yn yr uchelion,</verse>
			<verse number="4">wedi myned yn gymmaint gwell na’r angylion ag yr etifeddodd enw mwy rhagorol na hwy,</verse>
			<verse number="5">canys wrth ba un o’r angylion y dywedodd Efe erioed, “Fy Mab ydwyt ti; Myfi heddyw a’th genhedlais?” a thrachefn, “Myfi fyddaf Iddo yn Dad, Ac Efe fydd i Mi yn Fab?”</verse>
			<verse number="6">A phan drachefn y dug Efe y Cyntaf-anedig i’r byd, dywedyd y mae, “Ac Ef addoled holl angylion Duw.”</verse>
			<verse number="7">Ac o ran yr angylion y dywaid, “Yr Hwn sy’n gwneuthur yn genhadon Iddo y gwyntoedd; Ac yn weinidogion Iddo, y tân fflamllyd;”</verse>
			<verse number="8">ond o ran y Mab, “Dy orseddfaingc, O Dduw, yn oes oesoedd y mae, A theyrn-wialen uniondeb yw teyrn-wialen Dy deyrnas.</verse>
			<verse number="9">Ceraist gyfiawnder, a chaseaist anghyfraith; Gan hyny yr enneiniodd Duw Di, Dy Dduw, Ag olew gorfoledd, tu hwnt i’th gyfeillion.”</verse>
			<verse number="10">Ac, “Tydi yn y dechreuad, Arglwydd, y ddaear a sylfaenaist, A gwaith Dy ddwylaw yw’r nefoedd;</verse>
			<verse number="11">Hwy a ddarfyddant, ond Tydi wyt yn parhau; A’r oll o honynt, fel dilledyn a heneiddiant,</verse>
			<verse number="12">Ac fel mantell y plygi hwynt; Fel cochl, a newidir hwynt; Ond Tydi yr un ydwyt, A’th flynyddoedd ni phallant.”</verse>
			<verse number="13">Ond wrth ba un o’r angylion y dywedodd Efe erioed, “Eistedd ar fy neheu-law Hyd oni osodwyf dy elynion yn droed-faingc dy draed?”</verse>
			<verse number="14">Onid yw’r oll o honynt yn ysprydion gwasanaethgar, yn cael eu danfon i wasanaethu er mwyn y rhai sydd ar fedr etifeddu iachawdwriaeth?</verse>
		</chapter>
		<chapter number="2">
			<verse number="1">O herwydd hyn y mae rhaid rhoddi o honom ystyriaeth yn fwy rhagorol i’r pethau a glybuwyd, rhag un amser ein troi ymaith;</verse>
			<verse number="2">canys os y gair a lefarwyd trwy angylion a wnaed yn ddiymmod, a phob troseddiad ac anufudd-dod a dderbyniodd gyfiawn daledigaeth,</verse>
			<verse number="3">pa fodd y diangwn ni, ar ol bod yn ddiofal o iachawdwriaeth mor fawr, yr hon wedi cael yn y dechreuad ei llefaru trwy’r Arglwydd, gan y rhai a glywsant y’i sicrhawyd i ni,</verse>
			<verse number="4">Duw yn cyd-dystiolaethu ag arwyddion a rhyfeddodau ac amryw wyrthiau a chyfranniadau yr Yspryd Glân yn ol Ei ewyllys Ef?</verse>
			<verse number="5">Canys nid i angylion y darostyngodd Efe y byd ar fedr dyfod,</verse>
			<verse number="6">am yr hwn yr ydym yn llefaru, ond tystiolaethodd rhyw un mewn rhyw le, gan ddywedyd, “Pa beth yw dyn, am i Ti ei gofio, Neu fab dyn, am i Ti ymweled ag ef?</verse>
			<verse number="7">Rhyw ychydig llai y gwnaethost ef nag angylion; A gogoniant ac anrhydedd y coronaist ef, A gosodaist ef ar weithredoedd Dy ddwylaw:</verse>
			<verse number="8">Pob peth a ddarostyngaist tan ei draed.” Canys yn “Y darostwng pob peth iddo,” nid oedd dim a adawodd Efe heb ei ddarostwng iddo: ond yn awr nid ydym etto yn gweled mai iddo ef y mae pob peth wedi ei ddarostwng.</verse>
			<verse number="9">Ond yr Hwn a “wnaed rhyw ychydig llai nag angylion” a welwn, yr Iesu, o herwydd dioddef marwolaeth, wedi Ei goroni â gogoniant ac anrhydedd, fel trwy ras Duw tros bob dyn yr archwaethai farwolaeth,</verse>
			<verse number="10">canys gweddai Iddo Ef, o herwydd yr Hwn y mae pob peth, a thrwy’r Hwn y mae pob peth, gan ddyfod â llawer o feibion i ogoniant, berffeithio Tywysydd eu hiachawdwriaeth trwy ddioddefiadau;</verse>
			<verse number="11">canys yr Hwn sydd yn sancteiddio, a’r rhai yn cael eu sancteiddo, o Un y maent oll; am ba achos nid oes Arno gywilydd eu galw yn</verse>
			<verse number="12">frodyr, gan ddywedyd, “Mynegaf Dy enw i’m brodyr, Ynghanol y gynnulleidfa y’th folaf:”</verse>
			<verse number="13">a thrachefn, “Myfi fyddaf yn ymddiried Ynddo:” a thrachefn, “Wele, Myfi a’r plant a roddes Duw i Mi.”</verse>
			<verse number="14">Gan hyny, gan fod y plant yn gyfrannogion o gig a gwaed, Efe hefyd yn y cyffelyb fodd a gymmerth ran o’r un pethau, fel trwy farwolaeth y diddymai yr hwn oedd a chanddo allu marwolaeth, hyny yw, diafol;</verse>
			<verse number="15">ac y rhyddhaai hwynt y rhai trwy ofn marwolaeth oeddynt trwy eu holl fywyd yn ddeiliaid caethiwed:</verse>
			<verse number="16">canys yn wir nid angylion y mae Efe yn eu cynnorthwyo, eithr had Abraham y mae Efe yn ei gynnorthwyo:</verse>
			<verse number="17">am ba achos y dylai ym mhob peth Ei wneud yn gyffelyb i’w frodyr, fel y byddai yn Arch-offeiriad trugarog a ffyddlawn yn y pethau tuag at Dduw,</verse>
			<verse number="18">i wneuthur cymmod am bechodau’r bobl: canys yn yr hyn y dioddefodd Efe Ei hun gan gael Ei demtio, abl yw i gymhorth y rhai sy’n cael eu temtio.</verse>
		</chapter>
		<chapter number="3">
			<verse number="1">O herwydd paham, frodyr sanctaidd, cyfrannogion o’r alwedigaeth nefol, ystyriwch Apostol ac Arch-offeiriad ein cyffes,</verse>
			<verse number="2">Iesu, yn ffyddlawn i’r Hwn a’i happwyntiodd Ef,</verse>
			<verse number="3">fel y bu Mosheh hefyd yn ei holl dŷ; canys o fwy gogoniant na Mosheh y cafodd Hwn Ei farnu yn deilwng,</verse>
			<verse number="4">yn gymmaint a mwy o anrhydedd nag sydd gan y tŷ sydd gan yr hwn a’i hadeiladodd. Canys pob tŷ sy’n cael ei adeiladu gan rywun;</verse>
			<verse number="5">ond yr Hwn a adeiladodd bob peth yw Duw. A Mosheh yn wir fu ffyddlawn yn ei holl dŷ megis gwas,</verse>
			<verse number="6">er tystiolaeth i’r pethau ar fedr eu llefaru; ond Crist megis Mab ar Ei dŷ; tŷ yr Hwn yr ydym ni, os ein hyfdra ac</verse>
			<verse number="7">ymffrost ein gobaith a ddaliwn yn ddiymmod hyd y diwedd. O herwydd paham, fel y dywaid yr Yspryd Glân, “Heddyw, os Ei lais Ef a glywoch,</verse>
			<verse number="8">Na chaledwch eich calonnau fel yn y Chwerwad, Yn nydd y Profedigaeth yn yr anialwch,</verse>
			<verse number="9">Lle y temtiodd eich tadau Fi â phrofiad, Ac y gwelsant fy ngweithredoedd ddeugain mlynedd;</verse>
			<verse number="10">O herwydd paham y digiais wrth y genhedlaeth hon, A dywedais, Pob amser cyfeiliorni y maent yn eu calon, A hwy nid adnabuant Fy ffyrdd;</verse>
			<verse number="11">Fel y tyngais yn Fy llid, Ni ddeuant i mewn i’m gorphwysfa.”</verse>
			<verse number="12">Edrychwch, frodyr, rhag ysgatfydd y bydd yn neb o honoch galon ddrwg anghrediniaeth, gan sefyll draw oddiwrth y Duw Byw;</verse>
			<verse number="13">eithr cynghorwch eich gilydd bob dydd tra “Heddyw” y’i gelwir, fel na chaleder neb o honoch gan dwyll pechod,</verse>
			<verse number="14">canys yn gyfrannogion o Grist yr aethom, os dechreuad ein hyder a ddaliwn hyd y diwedd yn ddiymmod;</verse>
			<verse number="15">tra y dywedir, “Heddyw, os Ei lais a glywoch, Na chaledwch eich calonnau fel yn y Chwerwad.”</verse>
			<verse number="16">Canys pwy, wedi clywed, a chwerwasant Ef? Onid yr oll a ddaethent allan o’r Aipht trwy Mosheh?</verse>
			<verse number="17">Ac wrth ba rai y digiodd Efe ddeugain mlynedd? Onid wrth y rhai a bechasant, y rhai y syrthiodd eu celanedd yn yr anialwch?</verse>
			<verse number="18">Ac wrth ba rai y tyngodd na ddeuent i mewn i’w orphwysfa, oddieithr wrth y rhai a anufuddhasant?</verse>
			<verse number="19">A gwelwn na allent fyned i mewn o herwydd anghrediniaeth.</verse>
		</chapter>
		<chapter number="4">
			<verse number="1">Ofnwn, gan hyny, rhag ysgatfydd, tra aros y mae addewid o fyned i mewn i’w orphwysfa Ef, ymddangos o neb o honoch i fod ar ol;</verse>
			<verse number="2">canys yr ydym a’r newyddion da genym fel hwythau; eithr ni leshaodd y gair a glybuwyd, iddynt hwy heb eu cyd-gymmysgu mewn ffydd â’r rhai a’i clywsant:</verse>
			<verse number="3">canys myned i mewn i’r “Orphwysfa” yr ydym ni y rhai a gredasom, fel y dywedodd Efe, “Fel y tyngais yn Fy llid, Ni ddeuant i mewn i’m gorphwysfa,” ac er hyny y gweithredoedd wedi eu gwneuthur er’s seiliad y byd;</verse>
			<verse number="4">canys dywedodd mewn rhyw fan am y seithfed dydd fel hyn, “A gorphwysodd Duw ar y seithfed dydd oddiwrth Ei holl weithredoedd,”</verse>
			<verse number="5">ac yn y fan hon trachefn “Ni ddeuant i mewn i’m gorphwysfa.”</verse>
			<verse number="6">Gan hyny, gan fod etto yn ol fod rhai i fyned i mewn iddi, ac na fu i’r rhai a gawsant y newyddion da o’r blaen,</verse>
			<verse number="7">fyned i mewn o herwydd anufudd-dod, trachefn y penna Efe ryw ddydd, gan ddywedyd, “Heddyw,” yn Dafydd, ar ol cymmaint o amser, fel y rhag-ddywedwyd, “Heddyw, os Ei lais a glywoch, Na chaledwch eich calonnau;”</verse>
			<verse number="8">canys ped iddynt hwy y rhoddasai Iehoshua orphwysfa,</verse>
			<verse number="9">ni lefarasai ar ol hyny am ddydd arall: gan hyny, y mae etto yn ol orphwysdra i bobl Dduw.</verse>
			<verse number="10">Canys yr hwn a aeth i mewn i’w orphwysfa Ef, efe hefyd a orphwysodd oddiwrth ei weithredoedd, fel oddiwrth yr Eiddo Ef y gwnaeth Duw.</verse>
			<verse number="11">Byddwn ddyfal, gan hyny, i fyned i mewn i’r orphwysfa honno, fel na bo i neb syrthio yn ol yr un siampl o anghrediniaeth;</verse>
			<verse number="12">canys byw yw gair Duw, a gwneuthurol, a llymmach nag un cleddyf dau-finiog, ac yn myned trwodd hyd wahaniad enaid ac yspryd, a chymmalau a mer, ac yn medru barnu meddyliau a bwriadau y galon;</verse>
			<verse number="13">ac nid oes creadur yn anamlwg yn Ei olwg Ef, ond pob peth sydd yn noeth ac yn agored i lygaid yr Hwn y mae genym a wnelom ag Ef.</verse>
			<verse number="14">Gan fod genym, gan hyny, Arch-offeiriad mawr, yr Hwn a aeth trwy’r nefoedd, Iesu Mab Duw, daliwn yn</verse>
			<verse number="15">dỳn ein cyffes, canys nid oes i ni Arch-offeiriad heb fedru cyd-ymdeimlo â’n gwendidau, ond wedi ei demtio ym mhob peth yr un ffunud a ni, etto heb bechod.</verse>
			<verse number="16">Nesawn, gan hyny, gydag hyfdra at orsedd-faingc gras, fel y derbyniom drugaredd, ac y caffom ras yn gymmorth mewn amser.</verse>
		</chapter>
		<chapter number="5">
			<verse number="1">Canys pob arch-offeiriad, yr hwn o blith dynion a gymmerir, tros ddynion y gosodir yn y pethau sy tuag at Dduw,</verse>
			<verse number="2">fel yr offrymmo roddion ac aberthau am bechodau, yn medru bod yn addfwyn tua’r rhai anwybodus a’r rhai ar gyfeiliorn, gan fod efe ei hun wedi ei amgylchu â gwendid;</verse>
			<verse number="3">ac o achos hwn y mae arno, fel dros y bobl, felly hefyd drosto ei hun, offrymmu am bechodau.</verse>
			<verse number="4">Ac nid yw neb yn cymmeryd yr anrhydedd hwn iddo ei hun, eithr pan y’i gelwir gan Dduw fel Aaron hefyd.</verse>
			<verse number="5">Felly hefyd Crist ni ogoneddodd Ei hun i fyned yn Arch-offeiriad, eithr yr Hwn a ddywedodd Wrtho, “Fy Mab wyt Ti, Myfi heddyw a’th genhedlais;”</verse>
			<verse number="6">fel hefyd mewn lle arall y dywaid, “Tydi wyt offeiriad yn dragywydd Yn ol dull Melchitsedec.”</verse>
			<verse number="7">Yr Hwn, yn nyddiau Ei gnawd, gwedi offrymmu gweddïau ac erfyniau at yr Hwn oedd abl i’w achub Ef oddiwrth farwolaeth, gyda llefain cryf a dagrau, a chael Ei wrandaw o herwydd Ei ofn duwiol,</verse>
			<verse number="8">er Ei fod yn Fab, ddysgodd trwy’r pethau a ddioddefodd,</verse>
			<verse number="9">ufudd-dod, ac wedi Ei berffeithio a aeth, i bawb y sy’n ufuddhau Iddo, yn Awdwr iachawdwriaeth dragywyddol,</verse>
			<verse number="10">wedi Ei enwi gan Dduw “Arch-offeiriad yn ol dull Melchitsedec.”</verse>
			<verse number="11">Ac am dano Ef llawer gair sydd genym i’w ddywedyd ac anhawdd ei ddehongli, gan mai hwyr-drwm yr aethoch yn eich clyw;</verse>
			<verse number="12">canys lle y dylech fod yn athrawon o ran amser, y mae arnoch drachefn eisiau dysgu o ryw un i chwi egwyddorion dechreuad oraclau Duw, ac aethoch i fod a rhaid i chwi wrth laeth ac nid wrth fwyd cryf;</verse>
			<verse number="13">canys pob un y sy’n cyfrannogi o laeth, heb ymarferiaeth o air cyfiawnder y mae,</verse>
			<verse number="14">canys maban yw, ac i’r rhai wedi llawn-dyfu y mae bwyd cryf, y rhai o herwydd cynnefindra sydd a’u synwyr wedi ymarfer i farnu rhwng da a drwg.</verse>
		</chapter>
		<chapter number="6">
			<verse number="1">Gan hyny, wedi rhoddi heibio air dechreuad Crist, at berffeithrwydd dyger ni, heb osod i lawr drachefn sail edifeirwch oddiwrth weithredoedd meirwon, a ffydd tuag at Dduw;</verse>
			<verse number="2">sail dysgad bedyddiadau ac arddodiad dwylaw;</verse>
			<verse number="3">ac adgyfodiad y meirw a barn dragywyddol: a hyn a wnawn os caniatta Duw.</verse>
			<verse number="4">Canys ammhosibl yw o ran y rhai a gawsant unwaith eu goleuo, ac a archwaethasant y rhodd nefol, ac a wnaethpwyd yn gyfrannogion o’r Yspryd Glân,</verse>
			<verse number="5">ac a archwaethasant air mad Duw a galluoedd y byd ar ddyfod,</verse>
			<verse number="6">ac a syrthiasant ymaith, eu hadnewyddu drachefn i edifeirwch, gan ail-groeshoelio o honynt iddynt eu hunain Fab Duw, ac Ei osod yn watwor.</verse>
			<verse number="7">Canys y ddaear yr hon sy’n yfed y gwlaw sy’n dyfod yn fynych arni, ac sy’n dwyn llysiau cymmwys i’r rhai hyny er mwyn y rhai y llafurir hi hefyd, derbyn bendith gan Dduw y mae;</verse>
			<verse number="8">ond pan yn dwyn drain a mieri, anghymmeradwy yw ac agos i felldith; ac ei diwedd yw ei llosgi.</verse>
			<verse number="9">Ond coelio yr ydym am danoch chwi, frodyr, y pethau sydd well ac ynglyn wrth iachawdwriaeth, er mai fel hyn y llefarwn:</verse>
			<verse number="10">canys nid anghyfiawn yw Duw, fel yr anghofio eich gwaith a’r cariad a ddangosasoch tuag at Ei enw, pan weiniasoch i’r saint, ac yn gweini iddynt.</verse>
			<verse number="11">A chwennychwn i bob un o honoch ddangos yr un diwydrwydd tua llawnder gobaith hyd y diwedd,</verse>
			<verse number="12">fel nad musgrell y byddoch, ond efelychwyr y rhai trwy ffydd ac amynedd sy’n etifeddu yr addewidion.</verse>
			<verse number="13">Canys pan i Abraham yr addawodd, Duw, gan na myn neb oedd fwy y gallai dyngu, a dyngodd myn Ef Ei hun,</verse>
			<verse number="14">gan ddywedyd, “Yn ddiau gan fendithio y’th fendithiaf, a chan amlhau y’th amlhaf.”</verse>
			<verse number="15">Ac felly, wedi dioddef yn amyneddgar, y cafodd yr addewid.</verse>
			<verse number="16">Canys dynion myn un a fo mwy a dyngant; ac iddynt hwy, terfyn pob ymryson, er cadarnhad, yw’r llw.</verse>
			<verse number="17">Yn hyn, Duw yn ewyllysio dangos yn helaethach i etifeddion yr addewid anghyfnewidioldeb Ei gynghor,</verse>
			<verse number="18">a gyfryngodd â llw, fel trwy ddau beth anghyfnewidiol, yn y rhai ammhosibl yw celwyddu o Dduw, annogaeth cryf fyddai genym ni a ffoisom, i gymmeryd gafael yn y gobaith a osodwyd o’n blaen,</verse>
			<verse number="19">yr hwn sydd genym fel angor yr enaid, yn ddiogel, ac yn ddiymmod,</verse>
			<verse number="20">ac yn myned i mewn i’r tu fewn i’r llen, lle y mae Rhag-redwr trosom wedi myned i mewn, Iesu, wedi Ei wneuthur, yn ol dull Melchitsedec, yn Arch-offeiriad yn dragywydd.</verse>
		</chapter>
		<chapter number="7">
			<verse number="1">Canys y Melchitsedec hwn, brenhin Shalem, offeiriad Duw Goruchaf, yr hwn a gyfarfu ag Abraham yn dychwelyd o ladd y brenhinoedd,</verse>
			<verse number="2">ac a’i bendigodd ef; i’r hwn hefyd degfed ran o’r cwbl a gyfrannodd Abraham, (yn gyntaf, o’i gyfieithu, Brenhin cyfiawnder; a chwedi’n hefyd, Brenhin Shalem,</verse>
			<verse number="3">yr hyn yw Brenhin heddwch; heb dad, heb fam, heb achau, heb fod iddo na dechreu dyddiau, na diwedd einioes, ond wedi ei wneuthur yn gyffelyb i Fab Duw,) aros yn offeiriad y mae yn barhaus.</verse>
			<verse number="4">Ystyriwch mor fawr oedd hwn, i’r hwn y bu i Abraham roddi degwm o’r brif-anrhaith, y patriarch.</verse>
			<verse number="5">A’r rhai o feibion Lefi y sy’n derbyn swydd yr offeiriadaeth, gorchymyn sydd ganddynt i gymmeryd degwm gan y bobl yn ol y Gyfraith, hyny yw, gan eu brodyr, er wedi dyfod o honynt o lwynau Abraham;</verse>
			<verse number="6">ond yr hwn nad oedd ei achau o honynt hwy, a gymmerodd ddegwm gan Abraham; ac yr hwn oedd a’r addewidion ganddo, a fendithiodd efe.</verse>
			<verse number="7">Ac heb neb rhyw ddadl, yr hyn sydd lai, gan y gwell y bendithir.</verse>
			<verse number="8">Ac yma yn wir, dynion y sy’n marw a dderbyniant ddegymmau; ond yno, yr hwn y tystiolaethir iddo mai byw y mae.</verse>
			<verse number="9">Ac, fel y dywedwyf felly, trwy Abraham hyd yn oed Lefi, yr hwn sy’n derbyn degymmau,</verse>
			<verse number="10">a dalodd ddegwm, canys etto yn lwynau ei dad yr ydoedd pan gyfarfu Melchitsedec ag ef.</verse>
			<verse number="11">Pe buasai, gan hyny, berffeithrwydd trwy’r offeiriadaeth Lefiticaidd, (canys dani hi y bu i’r bobl dderbyn y Gyfraith,) pa raid oedd mwyach am, yn ol dull Melchitsedec, i arall gyfodi yn offeiriad, ac nad yn ol dull Aaron y’i gelwid?</verse>
			<verse number="12">Canys wrth newid yr offeiriadaeth, o angenrhaid newid y gyfraith hefyd a wneir.</verse>
			<verse number="13">Canys am yr hwn y dywedir y pethau hyn, i lwyth arall y perthynai,</verse>
			<verse number="14">o’r hwn nid oedd neb a wasanaethodd yr allor; canys eglur yw mai o Iwdah y cododd ein Harglwydd, am yr hwn lwyth, o ran offeiriaid, ni fu i Mosheh lefaru dim.</verse>
			<verse number="15">Ac helaethach etto y mae’n eglur, os yn ol cyffelybiaeth Melchitsedec y mae offeiriad arall yn codi,</verse>
			<verse number="16">yr Hwn, nid yn ol cyfraith gorchymyn cnawdol y’i gwnaed, eithr yn ol gallu bywyd annattodadwy:</verse>
			<verse number="17">canys tystiolaethir, “Tydi wyt offeiriad yn dragywydd yn ol dull Melchitsedec.”</verse>
			<verse number="18">Canys diddymmiad sy’n digwydd i’r gorchymyn sy’n myned o’r blaen o herwydd ei wendid a’i afles (canys nid oedd dim a berffeithiwyd gan y Gyfraith,)</verse>
			<verse number="19">a dwyn i mewn obaith gwell, trwy’r hwn yr ydym yn nesau at Dduw.</verse>
			<verse number="20">A chan belled ag nad heb lw y mae (canys hwynt-hwy,</verse>
			<verse number="21">heb lw y maent wedi eu gwneuthur yn offeiriaid; ond Hwn gyda llw, gan yr Hwn sy’n dywedyd am Dano, “Tyngodd Iehofah, — ac nid edifarha, Tydi wyt offeiriad yn dragywydd:”)</verse>
			<verse number="22">mor bell hefyd, o gyfammod gwell y gwnaed Iesu yn Fachnïydd.</verse>
			<verse number="23">A hwynt-hwy, llawer sydd wedi eu gwneuthur yn offeiriaid o herwydd mai gan farwolaeth y’u rhwystrid rhag parhau;</verse>
			<verse number="24">ond Efe, gan Ei fod yn parhau yn dragywydd, sydd a Chanddo Ei offeiriadaeth heb fyned heibio.</verse>
			<verse number="25">Oddiwrth hyny, achub yn hollol y medr Efe y rhai sy’n dyfod trwyddo Ef at Dduw, gan Ei fod bob amser yn byw i eiriol drostynt.</verse>
			<verse number="26">Canys y cyfryw a weddai i nyni yn Arch-offeiriad, yn sanctaidd, diddrwg, dihalog, didoledig oddiwrth bechaduriaid, ac wedi Ei wneuthur yn uwch na’r nefoedd;</verse>
			<verse number="27">yr Hwn sydd heb Ganddo bob dydd anghenrhaid, fel yr arch-offeiriaid, i offrymmu aberthau, yn gyntaf am Ei bechodau Ei hun, a chwedi’n am yr eiddo’r bobl, canys hyn a wnaeth Efe unwaith am byth pan Ef Ei hun yr offrymmodd.</verse>
			<verse number="28">Canys y Gyfraith sy’n gosod dynion yn arch-offeiriaid, a chanddynt wendid; ond gair y llw sydd wedi’r Gyfraith, a osododd y Mab, yr Hwn a berffeithiwyd yn dragywydd.</verse>
		</chapter>
		<chapter number="8">
			<verse number="1">A’r pennaf peth yn yr hyn a ddywedir yw hyn, Y cyfryw Arch-offeiriad sydd genym, yr Hwn a eisteddodd ar ddeheulaw gorseddfaingc Y Mawredd yn y nefoedd;</verse>
			<verse number="2">Gweinidog y gyssegrfa a’r gwir dabernacl, yr Hwn a osododd yr Arglwydd, ac nid dyn.</verse>
			<verse number="3">Canys pob archoffeiriad, i offrymmu rhoddion ac aberthau y’u gosodir; a chan hyny, rhaid oedd bod gan Hwn hefyd ryw beth a offrymmai.</verse>
			<verse number="4">Pe bai Efe, gan hyny, ar y ddaear, ni fyddai yn offeiriad o gwbl, gan fod y rhai sy’n offrymmu’r rhoddion yn ol y Gyfraith,</verse>
			<verse number="5">y rhai sy’n gwasanaethu i siampl a chysgod y pethau nefol, fel y rhybuddiwyd Mosheh pan ar fedr gorphen y Tabernacl; canys, “Gwel,” medd Efe, “ar wneuthur o honot bob peth yn ol y portreiad a ddangoswyd i ti yn y mynydd.”</verse>
			<verse number="6">Ond yn awr, gweinidogaeth mwy rhagorol a gafodd Efe, o gymmaint ag i gyfammod gwell y mae yn Gyfryngwr, yr hwn a ddeddf-osodwyd ar addewidion gwell.</verse>
			<verse number="7">Canys pe buasai’r cyntaf hwnw yn ddifeius, i arall ni cheisiasid lle.</verse>
			<verse number="8">Canys yn beio arnynt y dywaid Efe, “Wele, dyddiau sy’n dyfod, medd Iehofah, Y gwnaf â thŷ Israel ac â thŷ Iwdah, gyfammod newydd;</verse>
			<verse number="9">Nid yn ol y cyfammod a wnaethum â’u tadau Yn y dydd yr ymaflais yn eu llaw i’w dwyn o dir yr Aipht; Canys hwy nid arhosasant yn Fy nghyfammod, Ac Myfi a’u hesgeulusais, medd Iehofah.</verse>
			<verse number="10">Canys hwn yw’r cyfammod a ammodaf â thŷ Israel Ar ol y dyddiau hyny, medd Iehofah; Gan roddi Fy nghyfreithiau yn eu meddwl, Ac ar eu calonnau yr ysgrifenaf hwynt; A byddaf iddynt yn Dduw, A hwy a fyddant i Mi yn bobl:</verse>
			<verse number="11">Ac ni ddysgant bob un ei gyd-ddinesydd, A phob un ei frawd, gan ddywedyd, Adnebydd Iehofah, Canys pawb a’m hadnabyddant, O’r lleiaf hyd eu mwyaf;</verse>
			<verse number="12">Canys trugarog fyddaf wrth eu hanghyfiawderau, A’u pechodau ni chofiaf mwy.”</verse>
			<verse number="13">Wrth ddywedyd, “ Cyfammod newydd,” gwnaeth y cyntaf yn hen; a’r hwn sy’n myned yn hen ac yn oedrannus, agos i ddiflannu y mae.</verse>
		</chapter>
		<chapter number="9">
			<verse number="1">Yr oedd, gan hyny, gan y Cyfammod cyntaf ddefodau gwasanaeth Duw, a’i gyssegr bydol;</verse>
			<verse number="2">canys tabernacl a barottowyd, sef y cyntaf, yn yr hwn yr oedd y canhwyllbren, a’r bwrdd, a gosodiad y bara ger bron, yr hwn dabernacl a elwir,</verse>
			<verse number="3">“Y Cyssegr.” Ac yn ol yr ail len, y tabernacl a elwir,</verse>
			<verse number="4">“Y Cyssegr Sancteiddioliaf,” a chanddo thuser aur ac arch y cyfammod wedi ei goreuro o amgylch, yn yr hon y mae crochan aur ag ynddo y manna, a gwialen Aaron,</verse>
			<verse number="5">yr hon a flagurodd, a llechau’r cyfammod; ac uwch ei phen gerubiaid y gogoniant, yn cysgodi’r drugareddfa; ac am y pethau hyn ni ellir yn awr ddywedyd bob yn rhan.</verse>
			<verse number="6">A’r pethau hyn wedi eu parottoi felly, i’r tabernacl cyntaf yn wastadol yr â’r offeiriaid i mewn, yn cyflawni’r gwasanaethau;</verse>
			<verse number="7">ond i’r ail, un waith yn y flwyddyn, yr arch-offeiriad ar ei ben ei hun, nid heb waed, yr hwn a offrwm efe drosto ei hun, ac am gyfeiliornadau’r bobl;</verse>
			<verse number="8">hyn yn cael ei hyspysu gan yr Yspryd Glân, nad amlygwyd etto y ffordd i’r cyssegr, tra y mae’r tabernacl cyntaf yn sefyll;</verse>
			<verse number="9">a hyn sydd ddammeg am yr amser presennol, yn ol yr hon y mae rhoddion ac aberthau yn cael eu hoffrymmu, heb ganddynt allu, o ran cydwybod,</verse>
			<verse number="10">i berffeithio’r addolydd, gan nad ydynt ond (gyda bwydydd a diodydd ac amryw olchiadau) defodau cnawdol, wedi eu gosod hyd amser cywiriad.</verse>
			<verse number="11">Ond Crist wedi dyfod, Arch-offeiriad y pethau da i ddyfod, trwy’r tabernacl mwy a pherffeithiach, nid o waith llaw,</verse>
			<verse number="12">hyny yw, nid o’r greadigaeth hon, ac nid trwy waed geifr a lloi, ond trwy Ei waed Ei hun, a aeth i mewn, un waith am byth, i’r cyssegr, wedi cael prynedigaeth tragywyddol.</verse>
			<verse number="13">Canys os gwaed geifr a theirw, a lludw anner yn taenellu y rhai a halogwyd, a sancteiddiai i lanhad y cnawd,</verse>
			<verse number="14">pa faint mwy y bydd i waed Crist, yr Hwn trwy’r Yspryd Tragywyddol a offrymmodd Ef Ei hun yn ddianaf i Dduw, lanhau eich cydwybod oddiwrth weithredoedd meirwon, i wasanaethu y Duw Byw?</verse>
			<verse number="15">Ac o herwydd hyn i gyfammod newydd y mae Efe yn Gyfryngwr, fel, marwolaeth wedi digwydd er prynedigaeth y troseddau tan y cyfammod cyntaf, y derbyniai y rhai a alwyd addewid yr etifeddiaeth dragywyddol.</verse>
			<verse number="16">Canys lle y mae testament, marwolaeth yr hwn a’i gwnaeth sydd a rhaid iddi ddyfod,</verse>
			<verse number="17">canys ewyllys, ar ol marw dynion y mae’n ddiymmod, gan nad yw un amser a nerth ynddi tra byw y mae’r hwn a’i gwnaeth.</verse>
			<verse number="18">A chan hyny, ni fu i hyd yn oed y cyntaf ei gyssegru heb waed:</verse>
			<verse number="19">canys wedi adrodd pob gorchymyn yn ol y Gyfraith gan Mosheh i’r holl bobl, wedi cymmeryd gwaed y lloi a’r geifr, gyda dwfr a gwlân porphor ac hussop, ar y llyfr ei hun a’r holl bobl y taenellodd efe, gan ddywedyd,</verse>
			<verse number="20">“Hwn yw gwaed y cyfammod a orchymynodd Duw tuag attoch.”</verse>
			<verse number="21">A’r tabernacl hefyd, a holl lestri y gwasanaeth a daenellodd efe yn y cyffelyb fodd.</verse>
			<verse number="22">Ac â gwaed bron pob peth a lanheir yn ol y Gyfraith, ac heb dywallt gwaed nid oes maddeuant.</verse>
			<verse number="23">Rhaid oedd, gan hyny, i bortreiadau y pethau yn y nefoedd gael eu glanhau â’r rhai hyn; ond y pethau nefol eu hunain ag aberthau gwell na’r rhai hyn;</verse>
			<verse number="24">canys nid i gyssegr o waith llaw yr aeth Crist i mewn, gwrth-lun y gwir gyssegr, eithr i’r nef ei hun, i ymddangos yn awr ger bron Duw trosom ni;</verse>
			<verse number="25">ac nid fel yn fynych yr offrymmai Ef Ei hun, fel y mae’r archoffeiriad yn myned i mewn i’r cyssegr bod blwyddyn â gwaed arall,</verse>
			<verse number="26">canys rhaid fuasai Iddo yn fynych ddioddef er seiliad y byd; ond yn awr, un waith am byth, yn niwedd yr oesoedd, er diddymmiad pechod trwy yr aberth o Hono Ei hun, yr amlygwyd Ef.</verse>
			<verse number="27">Ac fel y mae mewn cadw i ddynion, un waith am byth,</verse>
			<verse number="28">farw, ac wedi hyny farn, felly hefyd Crist, un waith am byth wedi Ei offrymmu, i ddwyn pechodau llawer, ail waith, yn wahan oddiwrth bechod yr ymddengys i’r rhai sydd yn Ei ddisgwyl er iachawdwriaeth.</verse>
		</chapter>
		<chapter number="10">
			<verse number="1">Canys a chysgod gan y Gyfraith, o’r pethau da i ddyfod, ac nid a’r llun ei hun o’r pethau, â’r un aberthau bob blwyddyn, y rhai a offrymmant yn wastadol, ni allant byth berffeithio y rhai sy’n dyfod at Dduw;</verse>
			<verse number="2">canys oni pheidiasent â’u hoffrymmu, gan na fyddai mwyach ddim cydwybod o bechodau gan y rhai yn addoli, wedi iddynt un waith am byth eu glanhau?</verse>
			<verse number="3">Eithr yn yr aberthau hyn,</verse>
			<verse number="4">adgoffa pechodau sydd bob blwyddyn: canys ammhosibl yw i waed teirw a geifr dynnu ymaith bechodau.</verse>
			<verse number="5">Gan hyny, pan yn dyfod i’r byd y dywaid, “Aberth ac offrwm ni ewyllysiaist, Ond corph a barottoaist i Mi;</verse>
			<verse number="6">Mewn poeth-offrymmau a phech- aberthau ni’th foddlonwyd,</verse>
			<verse number="7">Yna dywedais, Wele, daethym, (Yn rhol y llyfr yr ysgrifenwyd am Danaf,) I wneuthur, O Dduw, Dy ewyllys.”</verse>
			<verse number="8">Gan ddywedyd uchod, “Aberthau ac offrymmau a phoeth-offrymmau a phech-aberthau ni ewyllysiaist,” ac “ni’th foddlonwyd” ynddynt, (y rhai yn ol y Gyfraith a offrymmir,)</verse>
			<verse number="9">yna y dywedodd, “Wele, daethum i wneuthur Dy ewyllys,” tynnu ymaith y cyntaf y mae, fel yr ail y gosodo.</verse>
			<verse number="10">A chan yr “ewyllys” hwn y’n sancteiddiwyd trwy offrwm corph Iesu Grist un waith am byth.</verse>
			<verse number="11">A phob offeiriad yn wir sy’n sefyll o ddydd i ddydd yn gwasanaethu, ac yr un aberthau yn fynych a offrymma, y rhai ni allant byth dynnu ymaith bechodau;</verse>
			<verse number="12">ond Hwn, wedi i un aberth am bechodau ei offrymmu Ganddo am byth, a eisteddodd ar ddeheulaw Duw,</verse>
			<verse number="13">o hyn allan yn disgwyl hyd oni “osoder Ei elynion yn droed-faingc i’w draed,”</verse>
			<verse number="14">canys ag un offrwm y mae wedi perffeithio am byth y rhai sy’n cael eu sancteiddio.</verse>
			<verse number="15">A thystiolaethu i ni y mae’r Yspryd Glân, canys ar ol dywedyd,</verse>
			<verse number="16">“Hwn yw ’r cyfammod a ammodaf â hwynt, Ar ol y dyddiau hyny, medd Iehofah, Gan roddi Fy nghyfreithiau yn eu calonnau Ac ar eu meddwl yr ysgrifenaf hwynt:”</verse>
			<verse number="17">y dywaid, “A’u pechodau a’u hanwireddau ni chofiaf mwy.”</verse>
			<verse number="18">A lle y mae maddeuant y rhai hyn, nid oes mwyach offrwm am bechod.</verse>
			<verse number="19">Gan ein bod, gan hyny, frodyr, a chenym hyfdra am y ffordd i mewn i’r cyssegr trwy waed yr Iesu, yr hon a gyssegrodd Efe i ni,</verse>
			<verse number="20">ffordd newydd a byw, trwy’r llen,</verse>
			<verse number="21">hyny yw, Ei gnawd Ef; a chenym Offeiriad Mawr ar dŷ Dduw,</verse>
			<verse number="22">nesawn â chalon gywir mewn llawnder ffydd, wedi ein taenellu o ran ein calonnau oddiwrth gydwybod ddrwg, ac wedi ein golchi o ran y corph â dwfr glân.</verse>
			<verse number="23">Daliwn gyffes ein gobaith heb siglo o honi, canys ffyddlawn yw’r Hwn a addawodd;</verse>
			<verse number="24">ac ystyriwn ein gilydd, i annog i gariad a gweithredoedd da;</verse>
			<verse number="25">heb ymadael â chyd-gynhulliad ein gilydd, fel y mae arfer rhai, eithr gan gynghori ein gilydd; ac o hyny yn fwy yn gymmaint ag y gwelwn y dydd yn nesau.</verse>
			<verse number="26">Canys pan o’n gwirfodd y pechwn, ar ol derbyn gwybodaeth y gwirionedd, nid oes mwyach yn aros aberth am bechodau,</verse>
			<verse number="27">ond rhyw dderbyniad ofnadwy barn, ac angerdd tân ar fedr difa’r gwrthwynebwyr.</verse>
			<verse number="28">Y neb a ddiystyrodd Gyfraith Mosheh, heb drugaredd, dan ddau neu dri o dystion y bydd farw:</verse>
			<verse number="29">pa faint gwaeth cospedigaeth (dybygwch chwi,) y bernir haeddu o’r hwn y bu i Fab Duw Ei fathru ganddo; ac i waed y cyfammod ei farnu yn ansanctaidd ganddo, â’r hwn y’i sancteiddiwyd, ac i Yspryd y gras Ei sarhau ganddo?</verse>
			<verse number="30">Canys adwaenom yr Hwn a ddywedodd, “I Mi y perthyn dial; Myfi a dalaf:” ac etto, “Barna Iehofah Ei bobl.”</verse>
			<verse number="31">Peth ofnadwy yw syrthio yn nwylaw y Duw Byw.</verse>
			<verse number="32">Ond gelwch i’ch cof y dyddiau o’r blaen, yn y rhai, wedi eich goleuo, llawer ymdrech dioddefiadau a oddefasoch;</verse>
			<verse number="33">o ran, â gwaradwyddiadau a gorthrymderau yn cael eich gwneuthur yn wawd; ac o ran, wedi myned yn gyfrannogion â’r rhai yn cael eu trin felly,</verse>
			<verse number="34">canys â’r rhai mewn rhwymau y cyd-ymdeimlasoch, ac anrheithiad eich meddiannau gyda llawenydd a gymmerasoch, gan wybod fod genych, i’ch hunain, feddiant gwell a pharhaus.</verse>
			<verse number="35">Na fwriwch ymaith, gan hyny, eich hyfdra, yr hwn sydd a chanddo fawr daledigaeth a gobrwy;</verse>
			<verse number="36">canys wrth amynedd y mae i chwi raid, fel, wedi i ewyllys Duw ei wneuthur genych, y derbynioch yr addewid:</verse>
			<verse number="37">Canys etto ychydig bachigyn A’r Hwn sy’n dyfod a ddaw, ac nid oeda;</verse>
			<verse number="38">A’m cyfiawn, “trwy ffydd a fydd byw;” Ac os tyn yn ol, ni foddlonir Fy enaid ynddo.</verse>
			<verse number="39">Ond nyni nid ydym o’r “tynnu yn ol,” i ddistryw; eithr o ffydd, i gadwedigaeth yr enaid.</verse>
		</chapter>
		<chapter number="11">
			<verse number="1">Ac y mae ffydd yn sicrwydd y pethau y gobeithir am danynt,</verse>
			<verse number="2">yn brawf pethau na welir: canys trwyddi y tystiolaethwyd i’r henuriaid.</verse>
			<verse number="3">Trwy ffydd y deallwn y ffurfiwyd y bydoedd gan air Duw, fel nad o bethau yn ymddangos y cafodd yr hyn a welir ei wneuthur.</verse>
			<verse number="4">Trwy ffydd, gwell aberth na Chain a offrymmodd Abel i Dduw; trwy’r hon y tystiolaethwyd iddo ei fod yn gyfiawn, gan dystiolaethu o Dduw ar ei roddion ef; a thrwyddi, wedi marw o hono, etto y llefara.</verse>
			<verse number="5">Trwy ffydd, Enoch a drosglwyddwyd, fel na welai farwolaeth; ac ni chaed ef, o herwydd ei drosglwyddo gan Dduw; canys cyn ei drosglwyddiad, tystiolaethwyd iddo y rhyngodd fodd Duw;</verse>
			<verse number="6">ac heb ffydd ammhosibl yw rhyngu Ei fodd Ef, canys credu y mae rhaid i’r hwn sy’n dyfod at Dduw, Ei fod Efe; ac i’r rhai sydd yn Ei geisio, Ei fod yn obrwywr.</verse>
			<verse number="7">Trwy ffydd, Noah, wedi ei rybuddio am y pethau na welid etto, gydag ofn duwiol, a ddarparodd arch er achubiaeth ei dŷ; a thrwyddi y condemniodd y byd, ac o’r cyfiawnder y sydd yn ol ffydd y’i gwnaed yn etifedd.</verse>
			<verse number="8">Trwy ffydd, pan alwyd arno, Abraham a ufuddhaodd i fyned allan i’r lle yr oedd efe ar fedr ei dderbyn yn etifeddiaeth; ac aeth allan heb wybod i ba le yr oedd yn myned;</verse>
			<verse number="9">trwy ffydd y bu yn ymdeithydd yn nhir yr addewid fel tir dieithr, ac mewn pebyll yn trigo, ynghydag Itsaac ac Iacob, cyd-etifeddion o’r un addewid,</verse>
			<verse number="10">canys disgwyliai am y ddinas a sylfeini ganddi, saer ac adeiladydd yr hon yw Duw.</verse>
			<verse number="11">Trwy ffydd, Sarah hefyd, ei hun a dderbyniodd allu i feichiogi, ac wedi amser oedran, canys ffyddlawn a farnodd hi yr Hwn a addawsai;</verse>
			<verse number="12">o herwydd paham hefyd o un y cenhedlwyd (a hyn hefyd, wedi marweiddio o hono,) fel ser y nefoedd mewn lliaws, ac fel y tywod ar lan y môr, y sydd yn aneirif.</verse>
			<verse number="13">Mewn ffydd y bu farw y rhai hyn oll, heb dderbyn o honynt yr addewidion, eithr o bell eu gweled hwynt a’u cofleidio, ac wedi cyfaddef mai dieithriaid ac alltudion oeddynt ar y ddaear:</verse>
			<verse number="14">canys y rhai sy’n dywedyd y cyfryw bethau, a ddangosant yn eglur mai mam-wlad y maent yn ei cheisio.</verse>
			<verse number="15">Ac yn wir, ped am honno y buasent yn cofio, o’r hon yr aethant allan, buasai ganddynt amser i ddychwelyd;</verse>
			<verse number="16">ond yn awr un well y maent yn ei chwennych, hyny yw, un nefol; o herwydd paham nid oes cywilydd o honynt gan Dduw, i’w alw eu Duw hwynt, canys parottodd iddynt ddinas.</verse>
			<verse number="17">Trwy ffydd yr offrymmodd Abraham Itsaac, yn cael ei brofi; ac ei unig-anedig a offrymmai yr hwn a dderbynodd yr addewidion,</verse>
			<verse number="18">wrth yr hwn y dywedwyd, “Yn Itsaac y gelwir i ti fab,”</verse>
			<verse number="19">yn cyfrif mai hyd yn oed o feirw y mae Duw yn alluog i gyfodi dyn; ac oddi yno mewn dammeg y cafodd efe ef hefyd.</verse>
			<verse number="20">Trwy ffydd, hyd yn oed am bethau i ddyfod y bendithiodd Itsaac Iacob ac Esau.</verse>
			<verse number="21">Trwy ffydd, Iacob, pan yn marw, a fendithiodd bob un o feibion Ioseph, ac a addolodd a’i bwys ar ben ei ffon.</verse>
			<verse number="22">Trwy ffydd, Ioseph, pan yn trengu, am y mynediad allan gan feibion Israel y coffhaodd, ac am ei esgyrn y gorchymynodd.</verse>
			<verse number="23">Trwy ffydd, Mosheh, wedi ei eni, a guddiwyd dri mis gan ei rieni, o achos gweled o honynt mai tlws oedd y plentyn; ac nid ofnasant orchymyn y brenhin.</verse>
			<verse number="24">Trwy ffydd, Mosheh, wedi myned yn fawr, a wrthododd ei alw yn fab merch Pharaoh,</verse>
			<verse number="25">gan ddewis yn hytrach ei ddrygu ynghyda phobl Dduw, na chael mwynhad pechod, byr ei amser,</verse>
			<verse number="26">gan farnu mai yn fwy golud na thrysorau’r Aipht yr oedd gwaradwyddiad Crist, canys edrychai ar daledigaeth y gobrwy.</verse>
			<verse number="27">Trwy ffydd y gadawodd yr Aipht, heb ofni llid y brenhin, canys fel yn gweled Yr Anweledig yr ymwrolodd.</verse>
			<verse number="28">Trwy ffydd y cadwodd y Pasg a thaenelliad y gwaed, fel na byddai i’r hwn oedd yn dinystrio y rhai cyntaf-anedig gyffwrdd â hwynt.</verse>
			<verse number="29">Trwy ffydd yr aethant trwy’r Môr Coch fel ar dir sych, o’r hwn Fôr, pan prawf a wnaeth yr Aiphtiaid, llyngcwyd hwynt.</verse>
			<verse number="30">Trwy ffydd, caerau Iericho a syrthiasant wedi eu hamgylchu saith niwrnod.</verse>
			<verse number="31">Trwy ffydd, Rahab y buttain ni ddifethwyd ynghyd â’r rhai a fuant anufudd, wedi derbyn o honi yr yspïwyr mewn heddwch. A pha beth etto a ddywedaf?</verse>
			<verse number="32">canys pallu i mi a wna’r amser, wrth ddywedyd am Gedeon, Barac, Samson, Iephtha, a Dafydd, a Shamwel a’r prophwydi;</verse>
			<verse number="33">y rhai, trwy ffydd, a orchfygasant deyrnasoedd, a weithredasant gyfiawnder, a gawsant addewidion,</verse>
			<verse number="34">a gauasant safnau llewod, a ddiffoddasant allu tân, a ddiangasant rhag min y cleddyf, a nerthwyd allan o wendid, a wnaethpwyd yn gryfion mewn rhyfel, a wnaethant i fyddinoedd estroniaid droi eu cefnau.</verse>
			<verse number="35">Derbyniodd gwragedd, trwy adgyfodiad, eu meirw; ac eraill a dorrwyd ar yr olwyn, yn ymwrthod â’r ymwared, fel gwell adgyfodiad y caffent.</verse>
			<verse number="36">Ac eraill, o watwar a fflangellau y cawsant brawf, ïe, ac o rwymau a charchar.</verse>
			<verse number="37">Llabyddiwyd hwynt; â llif y torrwyd hwynt, temtiwyd hwynt, trwy lofruddiaeth cleddyf y buant feirw; rhodient o amgylch mewn crwyn defaid, mewn crwyn geifr, yn anghenus,</verse>
			<verse number="38">yn cael eu gorthrymmu, yn cael eu drygu, (ac o honynt nid oedd y byd yn deilwng,) mewn anial-leoedd y crwydrent, a mynyddoedd, a thyllau ac ogofeydd y ddaear.</verse>
			<verse number="39">A’r rhai hyn oll, tystiolaeth wedi ei dwyn iddynt trwy ffydd, ni dderbyniasant yr addewid,</verse>
			<verse number="40">Duw wedi darparu am danom ryw beth gwell, fel nad yn wahan oddi wrthym y perffeithid hwynt.</verse>
		</chapter>
		<chapter number="12">
			<verse number="1">Gan hyny, bydded i ninnau hefyd, a ni a chenym yn ein hamgylchu gwmmwl mor fawr o dystion, gan roi ymaith bob pwys a phechod y sydd mor barod yn ein hamgylchynu, redeg trwy amynedd y rhedfa a osodwyd o’n blaen,</verse>
			<verse number="2">gan edrych at Ben-Tywysog a Pherffeithydd ein ffydd, Iesu, yr Hwn am y llawenydd a osodwyd o’i flaen, a ddioddefodd y groes, gan ddirmygu cywilydd, ac ar ddeheulaw gorsedd-faingc Duw yr eisteddodd.</verse>
			<verse number="3">Canys ystyriwch yr Hwn a ddioddefodd y cyfryw wrth-ddywedyd gan bechaduriaid yn eu herbyn eu hunain, fel na flinoch yn eich eneidiau, gan ymollwng.</verse>
			<verse number="4">Nid hyd waed y bu i chwi etto wrthsefyll, gan ymdrechu yn erbyn pechod;</verse>
			<verse number="5">ac anghofiasoch y cyngor y sy’n ymryson â chwi fel meibion, “Fy mab, na ddirmyga gerydd Iehofah, Ac nac ymollwng pan Ganddo Ef y’th argyhoedder;</verse>
			<verse number="6">Canys yr hwn a gar Iehofah, a gerydda Efe, A fflan-gella bob mab a dderbyn Efe.”</verse>
			<verse number="7">Er cerydd yr ydych yn dioddef; megis meibion y mae Duw yn ymddwyn â chwi; canys pa fab sydd yr hwn ni cherydda ei dad ef?</verse>
			<verse number="8">Ac os heb gerydd yr ydych, o’r hwn y bu pawb yn gyfrannogion, yna bastardiaid, ac nid meibion, ydych.</verse>
			<verse number="9">Ac etto, tadau ein cnawd fu genym yn geryddwyr, a pharchasom hwynt; onid llawer mwy y’n darostyngir i Dad yr ysprydoedd, a byw?</verse>
			<verse number="10">Canys hwynt-hwy, yn wir, am ychydig ddyddiau, fel y gwelent hwy yn dda, y’n ceryddent; ond Efe er ein llesad, er cyfrannogi o honom o’i sancteiddrwydd Ef.</verse>
			<verse number="11">Pob cerydd, yn wir, am yr amser presennol, nid ymddengys yn fatter o lawenydd, eithr o dristwch; ond ar ol hyny, ffrwyth heddychol a rydd efe i’r rhai sydd wedi eu hyfforddi trwyddo, sef ffrwyth cyfiawnder.</verse>
			<verse number="12">O herwydd paham, bydded i’r dwylaw a laesasant, a’r gliniau parlysol, eu hail-sythu genych;</verse>
			<verse number="13">a gwnewch lwybrau sythion i’ch traed, fel na bo i’r hyn sydd gloff ei droi allan o’r ffordd, ond ei iachau yn hytrach.</verse>
			<verse number="14">Heddwch dilynwch â phawb, a’r sancteiddrwydd heb yr hwn ni wel neb yr Arglwydd;</verse>
			<verse number="15">gan edrych yn ddyfal rhag i neb fod ar ol oddiwrth ras Duw;</verse>
			<verse number="16">rhag i ryw wreiddyn chwerwedd gan dyfu i fynu, beri blinder, a thrwyddo yr haloger y lliaws; rhag i neb fod yn butteiniwr neu ansanctaidd fel Esau, yr hwn, am un saig o fwyd, a werthodd ei enedigaeth-fraint ei hun:</verse>
			<verse number="17">canys gwyddoch, pan wedi hyny yn ewyllysio etifeddu’r fendith, y gwrthodwyd ef (canys lle i edifeirwch ni chafodd efe,) er iddo gyda dagrau ei thaer-geisio hi.</verse>
			<verse number="18">Canys ni ddaethoch at fynydd â’r hwn y cyffyrddwyd, ac a losgid gan dân, ac at dduder, a thywyllwch, a thymmestl,</verse>
			<verse number="19">a sain udgorn, a llef geiriau yr hon y rhai a’i clywsant a ddeisyfiasant na ’chwanegid wrthynt air,</verse>
			<verse number="20">canys ni oddefent yr hyn a orchymynid, “Os hyd yn oed bwystfil a gyffyrddai â’r mynydd, llabyddir ef; ”</verse>
			<verse number="21">ac mor ofnadwy oedd yr hyn a welwyd, fel y bu i Mosheh ddweud, “Tra-ofnus ydwyf ac mewn cryndod:”</verse>
			<verse number="22">eithr daethoch at Tsion fynydd, ac at ddinas y Duw Byw, yr Ierwshalem nefol, at fyrddiynnau o angylion,</verse>
			<verse number="23">at gymmanfa ac eglwys y cyntaf-anedigion sydd wedi eu ’sgrifenu yn y nef, ac at Farnwr pawb, sef Duw; ac at ysprydoedd y cyfiawnion a berffeithiwyd,</verse>
			<verse number="24">ac at Gyfryngwr cyfammod newydd, Iesu, ac at waed taenelliad y sy’n llefaru yn well nag Abel.</verse>
			<verse number="25">Edrychwch na wrthodoch yr Hwn sy’n llefaru, canys os hwynt-hwy ni ddiengasant, y rhai a wrthodasant ar y ddaear yr Hwn a’u rhybuddiai, mwy o lawer ni ddiangwn ni y sy’n troi ymaith oddiwrth yr Hwn sydd yn ein rhybuddio o’r nefoedd;</verse>
			<verse number="26">llais yr Hwn a ysgydwodd y ddaear y pryd hwnw; ond yn awr addawodd gan ddywedyd, “Etto un waith, Myfi a ysgydwaf nid yn unig y ddaear, eithr y nef hefyd.”</verse>
			<verse number="27">A’r “Etto un waith” a hyspysa symmudiad ymaith y pethau yn cael eu hysgwyd, megis pethau wedi eu gwneuthur, fel yr arhoso y pethau nad ysgydwir.</verse>
			<verse number="28">O herwydd paham, gan dderbyn teyrnas nad ysgydwir, bydded genym ddiochgarwch, trwy’r hon y gwasanaethom Dduw wrth Ei fodd,</verse>
			<verse number="29">gydag ofn duwiol a braw, canys ein Duw ni, tân ysol yw.</verse>
		</chapter>
		<chapter number="13">
			<verse number="1">Bydded i frawdgarwch barhau. O lettygarwch na fyddwch anghofus,</verse>
			<verse number="2">canys trwyddi, rhai yn ddiarwybod a lettyasant angylion.</verse>
			<verse number="3">Cofiwch y rhai mewn rhwymau, megis wedi eich rhwymo gyda hwynt; ac y rhai a ddrygir, megis yn bod eich hunain hefyd yn y corph.</verse>
			<verse number="4">Anrhydeddus fydded priodas, gyda phawb, a’r gwely yn ddihalog; canys putteinwyr a godinebwyr a farna Duw.</verse>
			<verse number="5">Diariangar fydded eich tuedd; yn cael eich digoni â’r hyn sydd genych; canys Efe a ddywedodd, “Tydi, ni’th roddaf i fynu; ac â thydi nid ymadawaf ddim,”</verse>
			<verse number="6">fel yn hyderus y dywedom ni, “Iehofah sydd i mi yn gynnorthwywr; Pa beth a wna dyn i mi?”</verse>
			<verse number="7">Cofiwch eich blaenoriaid, y rhai a lefarasant wrthych Air Duw; a chan fyfyrio ar ddiwedd eu hymarweddiad, efelychwch eu ffydd.</verse>
			<verse number="8">Iesu Grist, ddoe a heddyw yr un yw,</verse>
			<verse number="9">ac yn dragywydd. Gan ddysgadau amrywiol a dieithr na’ch cam-ddyger ymaith, canys da yw â gras y sefydler y galon, nid â bwydydd, y rhai ni lesawyd y rhai a rodient ynddynt.</verse>
			<verse number="10">Y mae genym allor o’r hon nid oes awdurdod i fwytta gan y rhai sy’n gwasanaethu’r tabernacl;</verse>
			<verse number="11">canys yr anifeiliaid, y rhai y dygir eu gwaed i mewn am bechod, i’r cyssegr, gan yr arch-offeiriaid, eu cyrph a losgir tu allan i’r gwersyll:</verse>
			<verse number="12">o herwydd paham, Iesu hefyd, fel â’i waed Ei hun y sancteiddiai’r bobl, tu allan i’r porth y dioddefodd.</verse>
			<verse number="13">Gan hyny, awn allan Atto Ef tu allan i’r gwersyll, a’i waradwydd Ef yn cael ei ddwyn genym;</verse>
			<verse number="14">canys nid oes genym yma ddinas barhaus, eithr yr hon sydd ar ddyfod yr ym yn ei cheisio.</verse>
			<verse number="15">Trwyddo Ef, gan hyny, offrymmwn aberth moliant yn wastadol i Dduw, hyny yw, ffrwyth gwefusau yn cyffesu i’w enw Ef.</verse>
			<verse number="16">A chymmwynasgarwch a chyfrannu nac anghofiwch, canys â chyfryw ebyrth y rhyngir bodd Duw.</verse>
			<verse number="17">Ufuddhewch i’ch blaenoriaid, ac ymddarostyngwch iddynt, canys hwy sy’n gwylio dros eich eneidiau, fel ar fedr rhoddi cyfrif, fel gyda llawenydd y gwnelont hyn ac nid gan alaru, canys difudd i chwi yw hyn.</verse>
			<verse number="18">Gweddïwch yn ein cylch, canys perswadir ni mai cydwybod dda sydd genym, ym mhob peth yn ewyllysio ymddwyn yn dda:</verse>
			<verse number="19">ond yn helaethach yr wyf yn eich cynghori i wneuthur hyn, fel yn gynt yr adferer fi i chwi.</verse>
			<verse number="20">A Duw’r heddwch, yr Hwn a ddug drachefn o feirw Fugail Mawr y defaid gyda gwaed y cyfammod tragywyddol,</verse>
			<verse number="21">sef ein Harglwydd Iesu, a’ch perffeithio ym mhob peth da, er gwneuthur Ei ewyllys, gan wneuthur o Hono ynom yr hyn a ryngo fodd yn Ei olwg, trwy Iesu Grist; i’r Hwn y bo’r gogoniant yn oes oesoedd. Amen.</verse>
			<verse number="22">A chynghoraf chwi, frodyr, goddefwch air y cynghor; canys ar fyr eiriau hefyd yr ysgrifenais attoch.</verse>
			<verse number="23">Gwybyddwch fod ein brawd Timothëus wedi ei ollwng yn rhydd; ynghyda’r hwn, os ar fyrder y daw, y gwelaf chwi.</verse>
			<verse number="24">Annerchwch eich holl flaenoriaid, a’r holl saint. Eich annerch y mae y rhai o’r Ital.</verse>
			<verse number="25">Gras fyddo gyda’r oll o honoch. Amen.</verse>
		</chapter>
	</book>
	<book number="59">
		<chapter number="1">
			<verse number="1">Iago, gwas i Dduw a’r Arglwydd Iesu Grist, at y deuddeg llwyth y sydd ar wasgar: llawenydd i chwi.</verse>
			<verse number="2">Cyfrifwch yn bob llawenydd, fy mrodyr, pan mewn profedigaethau amrywiol y syrthioch,</verse>
			<verse number="3">gan wybod fod prawf eich ffydd yn gweithredu amynedd;</verse>
			<verse number="4">ond bydded i amynedd fod a’i gwaith perffaith ganddi, fel y byddoch yn berffaith a chyfan, heb fod ar ol mewn dim.</verse>
			<verse number="5">Ond os yw neb o honoch ar ol am ddoethineb, gofyned gan Dduw, yr Hwn sy’n rhoddi i bawb yn haelionus, ac nid yw’n dannod, a rhoddir iddo:</verse>
			<verse number="6">ond gofyned mewn ffydd, heb ammeu dim, canys yr hwn sydd yn ammeu, tebyg yw i dón y môr, y sy’n cael ei gyrru gan y gwynt a’i thaflu;</verse>
			<verse number="7">canys na feddylied y dyn hwnw y derbyn ddim gan yr Arglwydd,</verse>
			<verse number="8">ac efe yn ŵr dau-ddyblyg ei feddwl, yn ansefydlog yn ei holl ffyrdd.</verse>
			<verse number="9">Ond ymffrostied y brawd o isel radd, yn ei uchafiaeth;</verse>
			<verse number="10">a’r goludog, yn ei ddarostyngiad, canys fel blodeuyn glaswelltyn yr aiff heibio;</verse>
			<verse number="11">canys cyfodi y mae’r haul gyda’r gwynt poeth, ac yn sychu i fynu y glaswelltyn; a’i flodeuyn ef sy’n syrthio, a thegwch ei bryd yn darfod am dano; felly hefyd y goludog yn ei fynediadau y gwywa.</verse>
			<verse number="12">Gwyn ei fyd y gŵr sydd yn goddef temtasiwn; canys wedi myned yn brofedig, caiff goron y bywyd, yr hon a addawodd Efe i’r rhai sydd yn Ei garu.</verse>
			<verse number="13">Na fydded i neb, pan y’i temtir, ddywedyd, Oddiwrth Dduw y’m temtir; canys Duw, heb Ei demtio gan ddrygau y mae, ac nid yw Efe yn temtio neb;</verse>
			<verse number="14">ond pob un sy’n cael ei demtio, pan gan ei chwant ei hun y’i tynnir allan ac y’i llithir.</verse>
			<verse number="15">Wedi hyny chwant, wedi ymddwyn, sy’n esgor ar bechod; a phechod, wedi ei orphen, sy’n esgor ar farwolaeth.</verse>
			<verse number="16">Nac arweinier chwi ar gyfeiliorn, fy mrodyr anwyl.</verse>
			<verse number="17">Pob rhoddiad da, a phob rhodd berffaith, oddi uchod y mae, yn disgyn oddiwrth Dad y goleuadau, gyda’r Hwn nid oes cyfnewidiad na chysgod tröedigaeth.</verse>
			<verse number="18">Wedi ewyllysio o Hono, y cenhedlodd Efe ni trwy Air y gwirionedd, fel y byddem ni ryw flaen-ffrwyth o’i greaduriaid.</verse>
			<verse number="19">Gwyddoch hyn, fy mrodyr anwyl; ond bydded pob dyn yn esgud i glywed, yn hwyrfrydig i lefaru, yn hwyrfrydig i ddigofaint;</verse>
			<verse number="20">canys digofaint dyn, cyfiawnder Duw nis gweithreda.</verse>
			<verse number="21">O herwydd paham, gan roddi ymaith bob budreddi a helaethrwydd drygioni, gydag addfwynder derbyniwch y Gair a blannwyd ynoch, yr hwn sydd abl i gadw eich eneidiau.</verse>
			<verse number="22">Ond byddwch wneuthurwyr y Gair, ac nid gwrandawyr yn unig, yn twyllo eich hunain;</verse>
			<verse number="23">canys os yw neb yn wrandawr y Gair, ac nid yn wneuthurwr, hwn sydd debyg i ŵr yn ystyried ei wynebpryd naturiol mewn drych;</verse>
			<verse number="24">canys ystyria ei hun, ac ymaith yr â, ac yn uniawn yr anghofia pa fath o ddyn ydyw.</verse>
			<verse number="25">Ond yr hwn a ymgrymmodd i edrych yn y gyfraith berffaith, cyfraith rhyddid, ac a barhaodd ynddi, wedi myned nid yn wrandawr anghofus, eithr yn wneuthurwr gweithred, hwn, dedwydd yn ei wneuthuriad fydd.</verse>
			<verse number="26">Os yw neb yn meddwl ei fod yn wasanaethwr crefyddol, heb ffrwyno ei dafod, eithr yn twyllo ei galon, gwasanaeth crefyddol hwn sydd ofer.</verse>
			<verse number="27">Gwasanaeth crefyddol pur a dihalog ger bron Duw a’ r Tad yw hwn, sef ymweled â phlant amddifaid a gwragedd gweddwon, yn eu gorthrymder, a’i gadw ei hun yn ddifrycheulyd oddiwrth y byd.</verse>
		</chapter>
		<chapter number="2">
			<verse number="1">Fy mrodyr, nid gyda derbyn gwynebau bydded genych ffydd ein Harglwydd Iesu Grist, Arglwydd y gogoniant.</verse>
			<verse number="2">Canys os daw i mewn i’ch cynnull-fan ŵr â modrwy aur, mewn gwisg ddisglaer, a dyfod i mewn hefyd o dlodyn mewn gwisg fudr;</verse>
			<verse number="3">ac edrych o honoch ar yr hwn sydd wedi ymwisgo â’r wisg ddisglaer, a dywedyd, Tydi, eistedd yma mewn lle da, ac wrth y tlodyn y dywedoch, Tydi, saf accw,</verse>
			<verse number="4">neu eistedd is law fy ’stol-droed, oni wahanwyd chwi yn eich plith eich hunain, a myned yn farnwyr drwg eu meddyliau?</verse>
			<verse number="5">Gwrandewch, fy mrodyr anwyl; oni fu i Dduw ddewis y tlodion yn y byd i fod yn oludog mewn ffydd, ac yn etifeddion y deyrnas yr hon a addawodd Efe i’r rhai sydd yn Ei garu Ef?</verse>
			<verse number="6">Ond chwychwi a ddianrhydeddasoch y tlodyn! Onid y rhai goludog sy’n tra-arglwyddiaethu arnoch, a hwynt-hwy sydd yn eich llusgo ger bron brawdleoedd?</verse>
			<verse number="7">Onid hwy sy’n cablu yr enw ardderchog a alwyd arnoch?</verse>
			<verse number="8">Beth bynnag, os y gyfraith frenhinol a gyflawnwch, yn ol yr Ysgrythyr, “Ceri dy gymmydog fel ti dy hun,” da yr ydych yn gwneuthur;</verse>
			<verse number="9">ond os derbyn gwyneb yr ydych, pechod yr ydych yn ei wneud, yn cael eich argyhoeddi gan y Gyfraith megis troseddwyr;</verse>
			<verse number="10">canys y neb sydd a’r holl Gyfraith yn cael ei chadw ganddo, ond tripio o hono mewn un pwngc, o’r oll yr aeth yn euog.</verse>
			<verse number="11">Canys yr Hwn a ddywedodd, “Na odineba,” a ddywedodd hefyd, “Na ladd;” ac os godinebu nad wyt, ond yn lladd, yn droseddwr y Gyfraith yr aethost.</verse>
			<verse number="12">Felly lleferwch, ac felly gwnewch, fel trwy gyfraith rhyddid i gael eich barnu;</verse>
			<verse number="13">canys y farn sydd ddi-drugaredd i’r hwn na wnaeth drugaredd. Ymffrostio y mae trugaredd uwch ben barn.</verse>
			<verse number="14">Pa beth yw’r llesad, fy mrodyr, os dywaid neb, Y mae ffydd genyf, ond gweithredoedd heb fod ganddo? A ddichon ffydd ei gadw ef?</verse>
			<verse number="15">Os brawd neu chwaer fydd noeth,</verse>
			<verse number="16">ac mewn eisiau ymborth beunyddiol, a dywedyd o ryw un o honoch wrthynt, Ewch mewn heddwch, ymdwymnwch, a llanwer chwi, ond heb roddi o honoch iddynt y pethau angenrheidiol i’r corph, pa beth yw’r llesad?</verse>
			<verse number="17">Felly hefyd ffydd, os na fydd ganddi weithredoedd, marw yw ynddi ei hun.</verse>
			<verse number="18">Eithr fe ddywaid rhyw un, Tydi wyt a ffydd genyt; ac myfi wyf a gweithredoedd genyf: dangos i mi dy ffydd yn wahan oddiwrth dy weithredoedd; ac myfi a ddangosaf i ti, trwy fy ngweithredoedd, fy ffydd i.</verse>
			<verse number="19">Tydi wyt yn credu mai un yw Duw: da yr wyt yn gwneuthur; a’r cythreuliaid a gredant, ac a arswydant.</verse>
			<verse number="20">Ond a ewyllysi di wybod, O ddyn ofer, fod ffydd, yn wahan oddiwrth weithredoedd, yn ddifudd?</verse>
			<verse number="21">Abraham ein tad, onid trwy weithredoedd y cyfiawnhawyd ef, pan offrymmodd Itsaac, ei fab, ar yr allor?</verse>
			<verse number="22">Gweli yr oedd ffydd yn cydweithio â’i weithredoedd, a thrwy’r gweithredoedd ffydd a berffeithiwyd;</verse>
			<verse number="23">a chyflawnwyd yr Ysgrythyr y sy’n dywedyd, “A chredodd Abraham i Dduw, a chyfrifwyd iddo yn gyfiawnder; a chyfaill Duw y galwyd ef.”</verse>
			<verse number="24">Gwelwch mai trwy weithredoedd y cyfiawnheir dyn, ac nid trwy ffydd ar ei phen ei hun.</verse>
			<verse number="25">Ac yr un ffunud, Rahab hefyd, y buttain, onid trwy weithredoedd y’i cyfiawnhawyd, wrth dderbyn o honi y cenhadau, a’u danfon ymaith ffordd arall?</verse>
			<verse number="26">Canys fel y mae’r corph, yn wahan oddiwrth yr yspryd, yn farw; felly hefyd ffydd, yn wahan oddiwrth weithredoedd, marw yw.</verse>
		</chapter>
		<chapter number="3">
			<verse number="1">Nac ewch yn llawer o ddysgawdwyr, fy mrodyr, gan wybod mai barnedigaeth fwy a dderbyniwn,</verse>
			<verse number="2">canys llawer tripiad a wnawn, yr oll o honom; ac os ar air na thripia neb, hwnw sydd ŵr perffaith, yn gallu ffrwyno’r holl gorph hefyd.</verse>
			<verse number="3">Ac os ffrwynau’r meirch a roddwn yn eu safnau fel yr ufuddhaont i ni, eu holl gorph hefyd a drown o amgylch.</verse>
			<verse number="4">Wele, y llongau hefyd, a hwy mor fawr, ac yn cael eu gyrru gan wyntoedd cryfion, a droir o amgylch â llyw bychan iawn, lle y mae tuedd y llywydd yn ewyllysio.</verse>
			<verse number="5">Felly hefyd y tafod, aelod bychan yw, a phethau mawrion a ffrostia. Wele, gan mor ychydig dân cymmaint coed a gynneuir.</verse>
			<verse number="6">A’r tafod sydd dân; y byd o anghyfiawnder, y tafod, sydd yn ein haelodau, yr hwn sy’n halogi’r holl gorph, ac yn gosod troell naturiaeth yn fflam, ac yn cael ei osod yn fflam gan Gehenna.</verse>
			<verse number="7">Canys pob math o wyllt-filod ac ehediaid, ac o gropiedyddion, a phethau yn y môr, sy’n cael eu dofi, ac wedi cael eu dofi,</verse>
			<verse number="8">gan natur ddynol; ond y tafod, nid oes neb o ddynion a all ei ddofi ef: drwg diorphwys yw, gorlawn yw o wenwyn angeuol.</verse>
			<verse number="9">Ag ef y bendithiwn yr Arglwydd a Thad; ac ag ef y melldithiwn ddynion, y rhai ar gyffelybiaeth Duw y’u gwnaed.</verse>
			<verse number="10">O’r un genau, dyfod allan y mae bendithiad a melldithiad! Ni ddylai, fy mrodyr, y pethau hyn fod felly.</verse>
			<verse number="11">A ydyw ffynnon, o’r un llygad, yn tywallt allan yr hyn sydd felus a’r hyn sydd chwerw?</verse>
			<verse number="12">A all, fy mrodyr, pren ffigys ddwyn olifaid; neu winwydden, ffigys? Ni all chwaith yr hallt roddi dwfr melus.</verse>
			<verse number="13">Pwy sydd ddoeth a deallus yn eich plith? Dangosed, trwy ei ymarweddiad da, ei weithredoedd mewn mwyneidd-dra doethineb.</verse>
			<verse number="14">Ond os eiddigedd chwerw a chynnen sydd genych yn eich calon, nac ymffrostiwch, a chelwyddu,</verse>
			<verse number="15">yn erbyn y gwirionedd: nid yw’r doethineb hwn yn disgyn oddi uchod; eithr daearol, anfeilaidd, cythreulig yw;</verse>
			<verse number="16">canys lle y mae eiddigedd a chynnen, yno y mae afreolaeth a phob gweithred ddrwg.</verse>
			<verse number="17">Ond y doethineb oddi uchod, yn gyntaf pur yw, a chwedi’n yn heddychlawn, addfwyn, hawdd ei berswadio, gorlawn o drugaredd a ffrwythau da, heb ammeuaeth,</verse>
			<verse number="18">ac yn ddiragrith: a ffrwyth cyfiawnder, mewn heddwch yr heuir i’r rhai sy’n gwneuthur heddwch.</verse>
		</chapter>
		<chapter number="4">
			<verse number="1">O ba le y mae rhyfeloedd, ac o ba le ymladdau yn eich plith? Onid oddi yma, o’ch melus-chwantau y sy’n milwrio yn eich aelodau?</verse>
			<verse number="2">Chwennychu yr ydych, ac nid ydych yn cael: lladd ac eiddigeddu yr ydych, ac ni ellwch gaffael: ymladd a rhyfela yr ydych. Nid ydych yn cael am nad ydych yn gofyn.</verse>
			<verse number="3">Gofyn yr ydych, ac nid ydych yn derbyn, am mai yn ddrygionus y gofynwch, fel ar eich melus-chwantau y gwarioch.</verse>
			<verse number="4">Godineb-wragedd, oni wyddoch fod cyfeillach y byd yn elyniaeth i Dduw? Pwy bynnag, gan hyny, a ewyllysio fod yn gyfaill y byd, gelyn Duw y’i gwneir.</verse>
			<verse number="5">A dybiwch chwi mai yn ofer y mae’r Ysgrythyr yn dywedyd? Ai at gynfigen yr hiraetha’r Yspryd, yr Hwn y gwnaeth Efe Iddo drigo ynom?</verse>
			<verse number="6">Ond gras mwy a rydd Efe: o herwydd paham y dywaid, Yn erbyn beilchion y mae Duw yn Ei osod Ei hun, ond i’r rhai gostyngedig y rhydd ras.</verse>
			<verse number="7">Ymddarostyngwch, gan hyny, i Dduw; ond gwrthsefwch ddiafol, a ffy oddiwrthych.</verse>
			<verse number="8">Nesewch at Dduw, ac nesau attoch a wna Efe. Glanhewch eich dwylaw, bechaduriaid; a phurwch eich calonnau, chwi ddau-ddyblyg eich meddwl.</verse>
			<verse number="9">Ymgystuddiwch, a galerwch, a gwylwch. Bydded i’ch chwerthin ei droi yn alar, a’ch llawenydd yn dristwch.</verse>
			<verse number="10">Ymddarostyngwch ger bron yr Arglwydd, a dyrchafa Efe chwi.</verse>
			<verse number="11">Na leferwch yn erbyn eich gilydd, frodyr. Yr hwn sy’n llefaru yn erbyn brawd, neu yn barnu ei frawd, llefaru yn erbyn y Gyfraith y mae, ac yn barnu’ r Gyfraith; ac os y Gyfraith a ferni, nid wyt wneuthurwr y Gyfraith, eithr ei barnwr.</verse>
			<verse number="12">Un yw’r Cyfraith-roddwr a Barnwr, yr Hwn sy’n abl i achub ac i ddistrywio. Ond tydi, pwy wyt, yr hwn wyt yn barnu dy gymmydog?</verse>
			<verse number="13">Deuwch yn awr, y rhai yn dywedyd, Heddyw, neu y foru, yr awn i’r ddinas hon; a threuliwn yno flwyddyn,</verse>
			<verse number="14">a marchnattawn, ac ennillwn, y rhai ni wyddoch yr hyn a berthyn i’r “foru;” (pa fath yw eich bywyd? Canys tarth ydych, yr hwn sydd am ychydig yn ymddangos, a chwedi’n yn diflannu;)</verse>
			<verse number="15">yn lle dywedyd o honoch, Os yr Arglwydd a’i myn, byw fyddwn a gwnawn hyn neu hyny.</verse>
			<verse number="16">Ond yn awr, ymffrostio yr ydych yn eich gwag-ogoniant; pob ymffrost o’r fath, drwg yw.</verse>
			<verse number="17">I’r hwn sy’n gwybod, gan hyny, pa sut i wneuthur daioni, ac nad yw yn ei wneuthur, yn bechod iddo ef y mae.</verse>
		</chapter>
		<chapter number="5">
			<verse number="1">Deuwch yn awr, y goludogion; gwylwch dan udo ar eich gofidiau y sy’n dyfod arnoch.</verse>
			<verse number="2">Eich golud a bydrodd; a’ch gwisgoedd, gwyfed sydd yn eu hysu;</verse>
			<verse number="3">eich aur a’ch arian a rydasant, ac eu rhwd fydd yn dystiolaeth yn eich erbyn, ac a fwytty eich cnawd fel tân. Trysorasoch yn y dyddiau diweddaf!</verse>
			<verse number="4">Wele, cyflog y gweithwyr a fedasant eich meusydd, yr hwn a gam-attaliwyd, oddi wrthych y gwaedda; a bloeddiau y rhai a fedasant, i glustiau Iehofah y Tsabaoth y daethant i mewn.</verse>
			<verse number="5">Moethus fuoch ar y ddaear, a thrythyll; meithrinasoch eich calon mewn dydd lladdedigaeth;</verse>
			<verse number="6">condemniasoch, lladdasoch y cyfiawn; nid yw yn ei osod ei hun i’ch erbyn.</verse>
			<verse number="7">Byddwch ymarhöus, gan hyny, frodyr, hyd ddyfodiad yr Arglwydd. Wele, yr amaethydd sy’n disgwyl am ffrwyth gwerthfawr y ddaear, yn ymarhöus am dano nes derbyn o hono y gwlaw cynnar a’r diweddar.</verse>
			<verse number="8">Byddwch chwithau hefyd ymarhöus; sefydlwch eich calonnau, canys dyfodiad yr Arglwydd sydd agos.</verse>
			<verse number="9">Na rwgnechwch, frodyr, yn erbyn eich gilydd, fel na’ch barner; wele, y Barnwr, o flaen y drws y mae’n sefyll.</verse>
			<verse number="10">Cymmerwch, frodyr, megis siampl o ddrwg-driniaeth a hir-ymaros, y prophwydi, y rhai a lefarasant yn enw’r Arglwydd.</verse>
			<verse number="11">Wele, bendigedig a gyfrifwn y rhai a oddefasant. Am amynedd Iob y clywsoch; a diwedd yr Arglwydd a welsoch, mai mawr Ei dosturi yw’r Arglwydd ac yn drugarog.</verse>
			<verse number="12">Ond o flaen pob peth, fy mrodyr, na thyngwch, na myn y nef, na myn y ddaear, na neb rhyw lw arall; ond bydded eich ïe chwi yn ïe, a’ch nage yn nage, fel nad tan farn y syrthioch.</verse>
			<verse number="13">Ai mewn adfyd y mae neb yn eich plith? Gweddïed.</verse>
			<verse number="14">Ai siriol yw neb? Caned fawl. Ai claf yw neb yn eich plith? Galwed atto henuriaid yr eglwys; a gweddïont drosto,</verse>
			<verse number="15">gan ei enneinio ag olew yn enw’r Arglwydd, a gweddi ffydd a achub yr afiach, ac ei gyfodi a wna’r Arglwydd: ac os pechodau a wnaeth efe, maddeuir iddo.</verse>
			<verse number="16">Cyffeswch, gan hyny, i’ch gilydd eich pechodau; a gweddïwch dros eich gilydd, fel y’ch iachaer: llawer a ddichon gweddi’r cyfiawn, yn ei gweithrediad.</verse>
			<verse number="17">Elias oedd ddyn o gyffelyb wŷniau a ni, a thaer-weddïodd na byddai gwlaw; ac ni fu gwlaw ar y ddaear dair blynedd a chwe mis;</verse>
			<verse number="18">a thrachefn y gweddïodd, a’r nef a roddes wlaw, a’r ddaear a roes flaen-darddiad ei ffrwyth.</verse>
			<verse number="19">Fy mrodyr, os bydd i neb yn eich plith ei arwain ar gyfeiliorn oddiwrth y gwirionedd, a throi o ryw un ef,</verse>
			<verse number="20">gwybydded y bydd i’r hwn a drodd bechadur oddiwrth gyfeiliornad ei grefydd, achub enaid o farwolaeth, a gorchuddio lliaws o bechodau.</verse>
		</chapter>
	</book>
	<book number="60">
		<chapter number="1">
			<verse number="1">Petr, apostol i Iesu Grist, at yr etholedigion (ymdeithyddion y Gwasgariad yn Pontus, Galatia, Cappadocia, Asia, a Bithunia),</verse>
			<verse number="2">yn ol rhag-wybodaeth Duw Dad, yn sancteiddiad yr Yspryd, i ufudd-dod a thaenelliad gwaed Iesu Grist: Gras i chwi a heddwch a amlhaer.</verse>
			<verse number="3">Bendigedig fyddo Duw a Thad ein Harglwydd Iesu Grist, yr Hwn yn ol Ei fawr drugaredd a’n had-genhedlodd i obaith byw trwy adgyfodiad Iesu Grist o feirw,</verse>
			<verse number="4">i etifeddiaeth anllygradwy, a dihalogedig, a diddiflannedig,</verse>
			<verse number="5">mewn cadw yn y nef i chwi, y rhai trwy allu Duw sy’n cael eich gwarchadw trwy ffydd i iachawdwriaeth barod i’w datguddio yn yr amser diweddaf:</verse>
			<verse number="6">yn yr hwn yr ydych yn gorfoleddu, er am ychydig yn awr, os rhaid sydd, wedi eich tristau mewn amryw demtasiynau,</verse>
			<verse number="7">fel y bo i brofiad eich ffydd, yr hwn sydd werthfawrusach nag aur y sy’n darfod a thrwy dân yn cael ei brofi, ei gaffael er mawl a gogoniant ac anrhydedd yn natguddiad Iesu Grist;</verse>
			<verse number="8">yr Hwn, heb Ei weled, yr ydych yn Ei garu, yn yr Hwn, heb fod yn awr yn Ei weled, ond yn credu, gorfoleddu yr ydych â llawenydd anrhaethadwy a gogoneddedig;</verse>
			<verse number="9">yn derbyn diwedd eich ffydd, iachawdwriaeth eich eneidiau;</verse>
			<verse number="10">am yr hon iachawdwriaeth yr ymofynodd ac y manwl-chwiliodd y prophwydi a brophwydasant am y gras a ddeuai i chwi, gan chwilio pa bryd,</verse>
			<verse number="11">neu ba ryw bryd, a hyspysai Yspryd Crist, yr Hwn oedd ynddynt, wrth rhag-dystiolaethu o Hono y dioddefiadau o ran Crist, a’r gogoniant ar eu hol;</verse>
			<verse number="12">i’r rhai y datguddiwyd mai nid iddynt hwy eu hunain, ond i chwi y gweinyddent y pethau sydd yn awr wedi eu mynegi i chwi trwy y rhai a efengylasant i chwi trwy’r Yspryd Glân wedi ei ddanfon o’r nef: i’r hyn bethau y chwennych angylion ymgrymmu i edrych.</verse>
			<verse number="13">O herwydd paham, wedi gwregysu lwynau eich meddwl, gan fod yn sobr, gobeithiwch yn berffaith am y gras sy’n cael ei ddwyn attoch yn natguddiad Iesu Grist;</verse>
			<verse number="14">megis plant ufudd-dod, heb gydymagweddu â’ch chwantau o’r blaen yn eich anwybodaeth:</verse>
			<verse number="15">eithr yn ol yr Hwn a’ch galwodd, Y Sanctaidd, chwithau hefyd byddwch sanctaidd ym mhob ymarweddiad;</verse>
			<verse number="16">oblegid yr ysgrifenwyd, “Sanctaidd fyddwch, canys Myfi wyf sanctaidd.”</verse>
			<verse number="17">Ac os megis Tad, yr ydych yn galw ar yr Hwn sydd heb dderbyn gwyneb, yn barnu yn ol gweithred pob un, am amser eich ymdeithiad ymddygwch mewn ofn,</verse>
			<verse number="18">gan wybod mai nid â phethau llygradwy, arian neu aur, y’ch prynwyd o’ch ofer ymarweddiad a draddodwyd oddiwrth eich tadau,</verse>
			<verse number="19">eithr â gwerthfawr waed, fel eiddo oen dianaf a difrycheulyd,</verse>
			<verse number="20">sef gwaed Crist, yr Hwn a rag-adnabuwyd yn wir cyn seiliad y byd, ond a amlygwyd yn niwedd yr amseroedd er eich mwyn chwi,</verse>
			<verse number="21">y rhai, Trwyddo Ef, ydych yn gredinwyr yn Nuw yr Hwn a’i cyfododd Ef o feirw, a gogoniant a roddodd Iddo Ef, fel y byddai eich ffydd a’ch gobaith yn Nuw.</verse>
			<verse number="22">Eithr eneidiau wedi eu puro genych yn eich ufudd-dod i’r Gwirionedd, i frawdgarwch diragrith, o’r galon cerwch y naill y llall yn llwyrfrydig,</verse>
			<verse number="23">wedi eich adgenhedlu, nid o had llygradwy, eithr anllygradwy, trwy Air byw Duw a pharhaus:</verse>
			<verse number="24">canys “Pob cnawd sydd fel glaswelltyn, A’i holl ogoniant fel blodeuyn y glaswelltyn: Sychir y glaswelltyn, a’i flodeuyn a syrth,</verse>
			<verse number="25">Ond gair Iehofah sy’n aros yn dragywydd:” a hwn yw’r gair a efengylwyd i chwi.</verse>
		</chapter>
		<chapter number="2">
			<verse number="1">Wedi rhoi ymaith, gan hyny, bob drygioni, a phob twyll a rhagrith a chenfigennau,</verse>
			<verse number="2">a phob enllib, megis babanod newydd eu geni, am yr ysprydol didwyll laeth hiraethwch, fel trwyddo ef y cynnyddoch i iachawdwriaeth, os archwaethasoch mai da yw ’r Arglwydd.</verse>
			<verse number="3">A chan ddyfod Atto Ef, y Maen Byw,</verse>
			<verse number="4">yr Hwn gan ddynion yn wir a wrthodwyd, ond gyda Duw yn etholedig, yn werthfawr,</verse>
			<verse number="5">chwychwi hefyd, megis meini byw, a adeiledir yn dŷ ysprydol, er offeiriadaeth sanctaidd i offrymmu aberthau ysprydol cymmeradwy gan Dduw trwy Iesu Grist.</verse>
			<verse number="6">Canys y mae yn yr Ysgrythyr, “Wele, gosod yr wyf yn Tsion ben-congl-faen, etholedig, gwerthfawr; A’r hwn sy’n credu Ynddo Ef, ni chywilyddir ddim.”</verse>
			<verse number="7">I chwi, gan hyny, y mae’r gwerthfawrogrwydd, y rhai ydych yn credu; ond i’r rhai nad y’nt yn credu, “Y maen a wrthododd yr adeiladwyr, Hwn a wnaed yn ben y gongl,”</verse>
			<verse number="8">ac “Yn faen taro, ac yn graig tramgwydd,” y rhai sy’n taro wrth y Gair, yn anufudd; i’r hwn beth hefyd y’u gosodwyd.</verse>
			<verse number="9">Ond chwychwi ydych rywogaeth etholedig, brenhinol offeiriadaeth, cenedl sanctaidd, pobl yn feddiant i Dduw fel y mynegoch rinweddau yr Hwn a’ch galwodd chwi allan o dywyllwch i’w ryfeddol oleuni Ef;</verse>
			<verse number="10">y rhai gynt nid oeddych bobl, ond yn awr pobl Dduw ydych; y rhai ni thrugarhawyd wrthych, ond yn awr wedi cael trugaredd.</verse>
			<verse number="11">Anwylyd, cynghoraf chwi megis ymdeithyddion a dieithriaid, i ymgadw oddiwrth chwantau cnawdol, rhai sy’n milwrio yn erbyn yr enaid,</verse>
			<verse number="12">gan fod a’ch ymarweddiad ymhlith y cenhedloedd yn dda, fel yn yr hyn y maent yn eich enllibio megis drwg-weithredwyr, y bo iddynt, oddiwrth eich gweithredoedd da, gan eu gweled, ogoneddu Duw yn nydd ymweliad.</verse>
			<verse number="13">Ymddarostyngwch i bob dynol ordinhad, o herwydd yr Arglwydd; pa un bynnag ai i frenhin, megis goruchaf;</verse>
			<verse number="14">ai i lywiawdwyr, megis yn cael eu danfon ganddo ef er dial ar ddrwg-weithredwyr, a mawl gweithredwyr yr hyn sy dda;</verse>
			<verse number="15">canys fel hyn y mae ewyllys Duw, trwy wneuthur yr hyn sy dda ostegu o honoch anwybodaeth y dynion ynfyd;</verse>
			<verse number="16">megis yn rhyddion, ond nid a’r rhyddid genych yn orchudd drygioni, eithr megis caethweision Duw.</verse>
			<verse number="17">Pob dyn anrhydeddwch; y brawdoliaeth cerwch; Duw ofnwch; y brenhin anrhydeddwch.</verse>
			<verse number="18">Y gweinidogion, byddwch yn ymddarostwng, gyda phob ofn, i’ch meistriaid; nid unig i’r rhai da ac addfwyn, eithr hefyd i’r rhai gwyrog;</verse>
			<verse number="19">canys hyn sydd ddiolch-wiw, os o herwydd cydwybod tuag at Dduw y goddef neb gystuddiau, gan ddioddef ar gam;</verse>
			<verse number="20">canys pa glod, os pan yn pechu ac yn cael eich cernodio, y dygwch ef yn amyneddgar? Eithr os pan yn gwneuthur yr hyn sydd dda, ac yn dioddef, y dygwch ef yn amyneddgar, hyn sydd ddiolch-wiw gyda Duw:</verse>
			<verse number="21">canys i hyn y’ch galwyd; canys Crist hefyd a ddioddefodd drosoch, gan adael i chwi esampl fel y canlynech yn Ei olion;</verse>
			<verse number="22">yr Hwn, pechod ni wnaeth, ac ni chafwyd chwaith dwyll yn Ei enau;</verse>
			<verse number="23">ond pan yn cael Ei ddifenwi, ni ddifenwai drachefn; pan yn dioddef, ni fygythiai; ond traddodai Ei hun i’r Hwn sy’n barnu yn gyfiawn:</verse>
			<verse number="24">yr Hwn ein pechodau Efe Ei hun a ddug yn Ei gorph ar y pren; fel, ar ol i bechodau y buom feirw, i gyfiawnder y byddom byw; trwy gleisiau yr Hwn y’ch iachawyd:</verse>
			<verse number="25">canys oeddych, fel defaid, yn myned ar gyfeiliorn; eithr dychwelwyd chwi yn awr at Fugail ac Esgob eich eneidiau.</verse>
		</chapter>
		<chapter number="3">
			<verse number="1">Yr un ffunud, wragedd, byddwch yn ymddarostwng i’ch gwŷr eich hunain, fel od yw rhai yn anufudd i’r Gair, trwy ymarweddiad eu gwragedd, heb y Gair, yr enniller hwynt,</verse>
			<verse number="2">gan weled o honynt eich ymarweddiad pur gydag ofn;</verse>
			<verse number="3">gan y rhai bydded nid yr addurniad allanol o blethiad gwallt ac o amosodiad tlysau neu wisgiad dillad,</verse>
			<verse number="4">eithr cuddiedig ddyn y galon, yn yr anllygradwy addurniad o’r yspryd addfwyn a llonydd, yr hwn sydd ger bron Duw yn dra-gwerthfawr;</verse>
			<verse number="5">canys felly gynt y gwragedd sanctaidd, y rhai a obeithient yn Nuw, a addurnent eu hunain, gan ymddarostwng i’w gwŷr eu hunain;</verse>
			<verse number="6">fel y bu i Sarah ufuddhau i Abraham, ac “Arglwydd” y’i galwai ef; i’r hon y’ch gwnaed yn blant, gan wneuthur yr hyn sydd dda, ac heb ofni neb rhyw arswyd.</verse>
			<verse number="7">Y gwŷr, yr un ffunud, byddwch yn cyd-drigo â’ch gwragedd yn ol gwybodaeth, gan roddi i’r llestr menywaidd, megis yn wannach, anrhydedd; megis hefyd yn gyd-etifeddion gras y bywyd, fel na rwystrer eich gweddïau.</verse>
			<verse number="8">Yn olaf, yr oll o honoch, byddwch yn unfryd, yn cyd-ymdeimlo, yn caru’r brodyr, yn drugarogion, yn ostyngedig, nid yn talu drwg am ddrwg, neu sen am sen;</verse>
			<verse number="9">ond, yngwrthwyneb, yn bendithio, canys i hyn y’ch galwyd, fel mai bendith yr etifeddech.</verse>
			<verse number="10">Canys “Yr hwn sy’n chwennych hoffi bywyd, A gweled dyddiau da, Attalied ei dafod oddiwrth ddrwg, A’ i wefusau rhag llefaru twyll;</verse>
			<verse number="11">A chilied oddiwrth ddrwg, a gwnaed y da; Ceisied heddwch, a dilyned ef:</verse>
			<verse number="12">Canys llygaid Iehofah sydd ar y cyfiawnion, Ac Ei glustiau tua’u deisyfiad; Ond gwyneb Iehofah sydd ar wneuthurwyr drygioni.”</verse>
			<verse number="13">A phwy yw’ r hwn a’ch dryga os am yr hyn sydd dda y byddwch eiddigus?</verse>
			<verse number="14">Eithr os bydd hefyd i chwi ddioddef o herwydd cyfiawnder, dedwydd ydych: ond â’u hofn hwy nac ofnwch,</verse>
			<verse number="15">ac na’ch cynhyrfer, ond yr Arglwydd, y Crist, sancteiddiwch yn eich calonnau, yn barod yn wastad am atteb i bob un a ofyno i chwi reswm am y gobaith y sydd ynoch, eithr gydag addfwynder ac ofn;</verse>
			<verse number="16">a chennych gydwybod dda, fel yn yr hyn y lleferir yn eich erbyn, y cywilyddier y rhai sy’n goganu eich ymarweddiad da chwi yng Nghrist:</verse>
			<verse number="17">canys gwell pan yn gwneuthur yr hyn sydd dda, os ewyllysia ewyllys Duw,</verse>
			<verse number="18">ddioddef o honoch, na phan yn gwneuthur drwg; canys Crist hefyd un waith am byth am bechodau a ddioddefodd, un cyfiawn er anghyfiawnion, fel y’n dygai ni at Dduw, wedi Ei farwolaethu yn wir yn y cnawd, ond Ei fywhau yn yr yspryd:</verse>
			<verse number="19">yn yr hwn hefyd i’r ysprydion yngharchar yr aeth a phregethodd,</verse>
			<verse number="20">y rhai fuant anufudd gynt pan ddisgwyliai hir-ymaros Duw yn nyddiau Noe, tra y darperid yr arch, i’r hon ychydig, hyny yw, wyth enaid,</verse>
			<verse number="21">a aeth ac a achubwyd trwy ddwfr; yr hwn ddwfr, yn yr atteb-lun, sydd yn awr yn eich cadw chwi, sef bedydd, nid dodi ymaith fudreddi’r cnawd, eithr holiad cydwybod dda tuag at Dduw, trwy adgyfodiad Iesu Grist,</verse>
			<verse number="22">yr Hwn sydd ar ddeheulaw Duw, wedi myned i’r nef, ac mewn darostyngiad Iddo y rhoddwyd angylion ac awdurdodau a galluoedd.</verse>
		</chapter>
		<chapter number="4">
			<verse number="1">Crist, gan hyny, wedi dioddef yn y cnawd, chwithau hefyd ymarfogwch â’r un meddwl, canys yr hwn a ddioddefodd yn y cnawd,</verse>
			<verse number="2">a beidiodd â phechod, fel nad ddim mwyach wrth chwantau dynion, eithr wrth ewyllys Duw, y treulioch y gweddill o’ch amser yn y cnawd;</verse>
			<verse number="3">canys digon yw’r amser a aeth heibio i weithredu ewyllys y cenhedloedd, gan rodio mewn trythyllwch, chwantau, gwin-llydrwydd, cyfeddach, diotta, ac erchyll eulun-addoliadau;</verse>
			<verse number="4">yn yr hyn y synnant, gan nad ydych yn cyd-redeg â hwynt i’r un geudy o ormodedd, gan gablu;</verse>
			<verse number="5">y rhai a roddant gyfrif i’r Hwn sydd barod i farnu’ r byw a’ r meirw.</verse>
			<verse number="6">Canys er mwyn hyn, i’r meirw hefyd y pregethwyd, fel y bernid hwy yn ol dynion yn y cnawd, ond y byddent byw yn ol Duw yn yr yspryd.</verse>
			<verse number="7">Ond i bob peth, y diwedd sydd agos; byddwch bwyllog, gan hyny, ac yn sobr i weddïau.</verse>
			<verse number="8">O flaen pob peth, byddwch a’ch cariad tuag at eich gilydd yn llwyr-frydig,</verse>
			<verse number="9">canys cariad a orchuddia liaws o bechodau; yn lletteugar y naill i’r llall heb rwgnach;</verse>
			<verse number="10">fel y bu i bob un dderbyn rhodd, gan ei gweinyddu o honoch yn eich plith eich hunain, megis disdeiniaid da o amryw ras Duw;</verse>
			<verse number="11">os yw neb yn llefaru, megis yn llefaru oraclau Duw; os yw neb yn gweinyddu, megis yn gweinyddu o’r gallu a finistrir gan Dduw, fel ym mhob peth y gogonedder Duw trwy Iesu Grist, i’r Hwn y mae’r gogoniant a’r arglwyddiaeth yn oes oesoedd. Amen.</verse>
			<verse number="12">Anwylyd, na synnwch wrth y profiad tanllyd sy’n codi yn eich plith fel pe bai peth dieithr yn digwydd;</verse>
			<verse number="13">eithr cymmaint ag yr ydych yn gyfrannogion o ddioddefiadau Crist, llawenychwch, fel yn natguddiad Ei ogoniant y llawenychoch dan orfoleddu.</verse>
			<verse number="14">Os gwarthruddir chwi ag enw Crist, dedwydd ydych, canys, Yspryd y gogoniant ac Yspryd Duw, arnoch chwi y mae yn gorphwys;</verse>
			<verse number="15">canys na fydded i neb o honoch ddioddef megis llofrudd neu leidr, neu ddrwg-weithredwr, neu megis arall-arolygwr;</verse>
			<verse number="16">ond os megis Cristion, na fydded cywilydd ganddo, ond gogonedded Dduw yn yr enw hwn:</verse>
			<verse number="17">canys yr amser yw i ddechreu o’r farn, oddiwrth dŷ Dduw; ac os yn gyntaf oddiwrthym ni, pa beth fydd diwedd y rhai sy’n anufuddhau i Efengyl Dduw?</verse>
			<verse number="18">Ac os y cyfiawn sydd braidd yn gadwedig; yr annuwiol a phechadur, pa le yr ymddengys?</verse>
			<verse number="19">Felly hefyd y rhai sy’n dioddef yn ol ewyllys Duw, i Greawdwr ffyddlawn gorchymynont eu heneidiau trwy wneuthur yr hyn sy dda.</verse>
		</chapter>
		<chapter number="5">
			<verse number="1">Yr henuriaid yn eich plith, gan hyny, a gynghoraf, a mi yn gydhenuriad a thyst o ddioddefiadau Crist, ac yn gyfrannog hefyd o’r gogoniant ar fedr ei ddatguddio, porthwch braidd Duw y sydd yn eich plith;</verse>
			<verse number="2">gan arolygu, nid trwy gymmell, eithr yn ewyllysgar yn ol Duw; nid er mwyn budr-elw, eithr â meddwl parod;</verse>
			<verse number="3">ac nid megis yn arglwyddiaethu ar y rhannau a ymddiriedwyd i chwi, eithr gan fyned yn esamplau i’r praidd:</verse>
			<verse number="4">ac wedi ymddangos o’r Pen-Bugail cewch anniflannedig goron y gogoniant.</verse>
			<verse number="5">Yr un ffunud, y rhai ieuengach, byddwch ddarostyngedig i’r rhai hynach. A phawb, byddwch y naill tua’r llall a gostyngeiddrwydd yn wregys genych, canys yn erbyn y beilchion y mae Duw yn Ei osod Ei hun, ond i’r rhai gostyngedig yn rhoddi gras.</verse>
			<verse number="6">Gostynger chwi, gan hyny, dan rymus law Duw, fel y’ch dyrchafo chwi yn yr iawn amser,</verse>
			<verse number="7">gyda’ch holl bryder wedi ei fwrw Arno Ef, canys maliaw y mae Efe am danoch.</verse>
			<verse number="8">Byddwch sobr; gwyliwch: eich gwrthwynebwr diafol, fel llew yn rhuo, sy’n rhodio oddi amgylch,</verse>
			<verse number="9">yn ceisio rhyw un i’w lyngcu; yr hwn gwrthsefwch, yn gadarn yn y ffydd, gan wybod fod yr un dioddefiadau yn cael eu cyflawni gan eich brawdoliaeth y sydd yn y byd.</verse>
			<verse number="10">A Duw’r holl ras, yr Hwn a’ch galwodd i’w dragywyddol ogoniant yng Nghrist, pan am ychydig y dioddefasoch, Ei hun a’ch perffeithia, a’ch cadarnha, a’ch cryfha.</verse>
			<verse number="11">Iddo Ef y bo’r gallu yn oes oesoedd. Amen.</verse>
			<verse number="12">Gyda Silfanus, y ffyddlawn frawd fel y’i cyfrifaf, yr ysgrifenais attoch ar ychydig eiriau, gan gynghori a thystiolaethu mai hwn yw wir ras Duw; ynddo ef sefwch.</verse>
			<verse number="13">Eich annerch y mae y gyd-etholedig y sydd yn Babilon; a Marc, fy mab.</verse>
			<verse number="14">Annerchwch y naill y llall â chusan cariad. Tangnefedd i chwi oll y sydd yng Nghrist.</verse>
		</chapter>
	</book>
	<book number="61">
		<chapter number="1">
			<verse number="1">Shimon Petr, caethwas ac apostol i Iesu Grist, at y rhai a gawsant gyffelyb werthfawr ffydd a ninnau ynghyfiawnder ein Duw ac Iachawdwr Iesu Grist.</verse>
			<verse number="2">Gras i chwi a thangnefedd a amlhaer yn adnabyddiaeth Duw ac Iesu ein Harglwydd,</verse>
			<verse number="3">gan mai pob peth y bu i’w Ddwyfol Allu ei roddi i ni, y rhai sydd tua bywyd a duwioldeb, trwy adnabyddiaeth yr Hwn a’n galwodd trwy Ei ogoniant Ei hun a’i rinwedd;</verse>
			<verse number="4">trwy y rhai y gwerthfawr a thra-mawr addewidion a roddes efe i ni, fel trwy y rhai hyn yr eloch yn gyfrannogion o’r Ddwyfol anian, wedi diangc oddiwrth y llygredigaeth y sydd yn y byd trwy chwant.</verse>
			<verse number="5">Ac o herwydd hyn ei hun, gan roddi pob diwydrwydd, arlwywch yn eich ffydd, rinwedd; ac yn eich rhinwedd, wybodaeth;</verse>
			<verse number="6">ac yn eich gwybodaeth, gymmedrolder; ac yn eich cymmedrolder, amynedd; ac yn eich amynedd, dduwioldeb;</verse>
			<verse number="7">ac yn eich duwioldeb, gariad tua’r brodyr; ac yn eich cariad tua’r brodyr, gariad;</verse>
			<verse number="8">canys a’r pethau hyn genych, ac yn aml hwynt, gwnant chwi nac yn segur nac yn ddiffrwyth yn adnabyddiaeth ein Harglwydd Iesu Grist:</verse>
			<verse number="9">canys yr hwn sydd heb a chanddo y pethau hyn, dall yw, yn fyr ei olwg, wedi gollwng dros gof y glanhad oddiwrth ei bechodau gynt.</verse>
			<verse number="10">Gan hyny, frodyr, byddwch mwy diwyd i wneuthur yn ddiymmod eich galwad chwi a’ ch etholedigaeth; canys os y pethau hyn a wnewch, ni thripiwch byth;</verse>
			<verse number="11">canys felly yn orlawn yr arlwyir i chwi y mynediad i mewn i dragywyddol deyrnas ein Harglwydd ac Iachawdwr Iesu Grist.</verse>
			<verse number="12">O herwydd paham y byddaf yn wastad ar fedr eich coffau am y pethau hyn, er gwybod o honoch hwynt a’ch sefydlu yn y gwirionedd y sydd gyda chwi.</verse>
			<verse number="13">A chyfiawn y’i barnaf, tra’r wyf yn y tabernacl hwn, eich cyffroi chwi trwy eich coffau,</verse>
			<verse number="14">gan wybod mai buan yw dadwisgiad fy nhabernacl, fel y bu i’n Harglwydd Iesu Grist amlygu i mi.</verse>
			<verse number="15">A diwyd fyddaf, fel y bo bob amser genych allu, ar ol fy mynediad ymaith, i ddyfod a’r pethau hyn i’ch cof;</verse>
			<verse number="16">canys nid chwedlau o wneuthuriad celfyddgar a ddilynasom wrth hyspysu i chwi allu a dyfodiad ein Harglwydd Iesu Grist, eithr wedi bod yn llygad-dystion o’i fawredd Ef;</verse>
			<verse number="17">canys wedi derbyn o Hono gan Dduw Dad anrhydedd a gogoniant, llef wedi ei dwyn Atto, o’r fath hon, gan y Mawr-ragorol Ogoniant, “Hwn yw Fy Mab anwyl, yn yr Hwn Myfi a’m boddlonwyd;”</verse>
			<verse number="18">ac y llef hon nyni a glywsom, pan o’r nef y’i dygpwyd, a nyni gydag Ef yn y mynydd sanctaidd.</verse>
			<verse number="19">Ac y mae genym, yn fwy diymmod, y Prophwydol air, yr hwn da y gwnewch wrth ddal arno, fel ar lusern yn llewyrchu mewn lle tywyll, nes i’r dydd wawrio,</verse>
			<verse number="20">ac i’r seren-ddydd gyfodi yn eich calonnau; a hyn yn gyntaf yn adnabyddus genych, sef pob prophwydoliaeth o’r Ysgrythyr, o briod ddehongliad nid ydyw;</verse>
			<verse number="21">canys nid trwy ewyllys dyn y dygpwyd prophwydoliaeth erioed, eithr a’r Yspryd Glân yn eu dwyn, llefaru oddiwrth Dduw a wnaeth dynion.</verse>
		</chapter>
		<chapter number="2">
			<verse number="1">Ond yr oedd hefyd au-brophwydi ymhlith y bobl, fel hefyd yn eich plith chwi y bydd gau-ddysgawdwyr, y rhai yn ddirgel a ddygant i mewn heresiau dinystriol, hyd yn oed y Meistr a’u prynodd yn cael Ei wadu ganddynt,</verse>
			<verse number="2">yn dwyn arnynt eu hunain ddinystr buan: a llawer a ganlynant eu hanlladrwydd hwynt, o herwydd y rhai Ffordd y Gwirionedd a geblir:</verse>
			<verse number="3">ac mewn cybydd-dod, â geiriau ffuantus y gwnant farsiandiaeth o honoch chwi; i’r rhai eu condemniad er ys talm nid yw segur, a’u dinystr nid yw’n hepian:</verse>
			<verse number="4">canys os angylion a bechasent nad arbedodd Duw, eithr i bydewau tywyll, gan eu rhoddi yn Tartarus, y traddodes hwynt, yn cael eu cadw i farn;</verse>
			<verse number="5">ac yr hen fyd nad arbedodd Efe; eithr gyda saith eraill, Noe, pregethwr cyfiawnder, a gadwodd Efe, pan ar fyd yr annuwiolion y dug Efe ddiluw:</verse>
			<verse number="6">a dinasoedd Sodom a Gomorrah, wedi eu troi hwynt yn lludw, a gondemniodd Efe â dymchweliad, gan osod esiampl i’r rhai ar fedr byw yn annuwiol;</verse>
			<verse number="7">ond Lot gyfiawn, yn cael ei ddirfawr boeni gan ymarweddiad y rhai digyfraith mewn anlladrwydd, a waredodd Efe,</verse>
			<verse number="8">(canys wrth weled a chlywed, y cyfiawn hwnw, yn trigo yn eu plith, o ddydd i ddydd a arteithiai ei enaid cyfiawn â’ u gweithredoedd anghyfreithlawn;)</verse>
			<verse number="9">gŵyr yr Arglwydd pa fodd i waredu duwiolion o demtasiwn, ac i gadw anghyfiawnion, yn cael eu ceryddu, i ddydd y farn;</verse>
			<verse number="10">ac yn bennaf y rhai sy’n rhodio ar ol y cnawd yn chwant halogrwydd, ac yn dirmygu llywodraeth; rhyfygusion, cyndyniaid; pan urddas a gablant, ni chrynant;</verse>
			<verse number="11">tra nad yw angylion, a hwy mewn nerth a gallu yn fwy, yn dwyn yn eu herbyn hwynt ger bron yr Arglwydd farn gablaidd.</verse>
			<verse number="12">Ond y rhai hyn, fel anifeiliaid direswm wedi eu geni wrth naturiaeth er dalfa a distryw, yn cablu yn y pethau na wyddant, yn eu distryw y’u distrywir, yn cael anghyfiawnder yn wobr anghyfiawnder;</verse>
			<verse number="13">pleser y barnant loddest liw dydd; brychau a meflau, yn gloddesta yn eu cariad-wleddoedd tra yn gwledda gyda chwi;</verse>
			<verse number="14">a llygaid ganddynt yn llawn godineb ac na fedrant beidio â phechod; yn llithio eneidiau ansefydlog; a chalon wedi ymgynnefino â chybydd-dra ganddynt; plant melldith;</verse>
			<verse number="15">gan adael yr iawn ffordd aethant ar gyfeiliorn, yn canlyn ffordd Balaam, mab Bozor, yr hwn fu a chyflog anghyfiawnder yn hoff ganddo,</verse>
			<verse number="16">ond argyhoeddiad a gafodd o’i gamwedd: ysgrubl aflafar â llef dyn a ddywedodd ac a rwystrodd orphwyll y prophwyd.</verse>
			<verse number="17">Y rhai hyn ydynt ffynhonnau diddwfr; niwloedd a thymhestl yn eu gyrru;</verse>
			<verse number="18">i’r rhai y mae duder tywyllwch mewn cadw; canys chwyddedig bethau gor-wagedd yn cael eu dywedyd ganddynt, llithiant yn chwantau’r cnawd, yn anlladrwydd, y rhai sydd rhyw faint yn diangc o’r rhai sydd â’u hymarweddiad mewn cyfeiliornad:</verse>
			<verse number="19">rhyddid a addawant iddynt, a hwy eu hunain yn gaeth-weision i lygredigaeth; canys gan bwy bynnag y gorchfygwyd neb, i hwnw yr aeth hefyd yn gaeth;</verse>
			<verse number="20">canys os ar ol diangc o honynt rhag halogedigaethau’r byd trwy adnabyddiaeth yr Arglwydd ac Achubwr, Iesu Grist; ac yn y pethau hyn yr ymblethant ac y’u gorchfygir, iddynt yr aeth eu cyflwr olaf yn waeth na’r cyntaf:</verse>
			<verse number="21">canys gwell fuasai iddynt fod heb adnabod ffordd cyfiawnder, nag, wedi ei hadnabod, droi yn ol oddiwrth y gorchymyn sanctaidd a draddodwyd iddynt;</verse>
			<verse number="22">a digwyddodd iddynt fatter y wir ddiareb, “Ci wedi troi at ei chwydiad ei hun,” ac “Hwch wedi ymolchi, i ymdreiglad yn y dom.”</verse>
		</chapter>
		<chapter number="3">
			<verse number="1">Hwn yn awr, frodyr, yr ail epistol, yr wyf yn ei ysgrifenu attoch, yn y rhai cyffroi eich meddwl puraidd yr wyf trwy ddwyn ar gof i chwi,</verse>
			<verse number="2">i gofio’r geiriau a rag-ddywedwyd gan y sanctaidd brophwydi, a gorchymyn yr Arglwydd ac Achubwr trwy eich apostolion;</verse>
			<verse number="3">a hyn yn gyntaf yn adnabyddus genych, sef y daw yn y dyddiau diweddaf watwarwyr gyda gwatwariad, ac yn ol eu chwantau eu hunain y rhodiant;</verse>
			<verse number="4">ac yn dywedyd, Pa le y mae addewid Ei ddyfodiad, canys er’s y bu i’r tadau huno, pob peth sy’n parhau fel hyn o ddechreuad y creadigaeth?</verse>
			<verse number="5">Canys anadnabyddus ganddynt yw hyn, o’u gwirfodd, sef, Y nefoedd oedd er ys talm, a’r ddaear wedi ei chydgyssylltu allan o’ r dwfr, a thrwy’ r dwfr, trwy air Duw;</verse>
			<verse number="6">trwy y rhai, am y byd a oedd y pryd hwnw, a dwfr yn llifo drosto, y darfu;</verse>
			<verse number="7">ond y nefoedd y sydd yr awr hon, ac y ddaear, trwy’r un gair, y’u hystorwyd i dân, yn cael eu cadw erbyn dydd y farn a distryw’r anwir ddynion.</verse>
			<verse number="8">Ond yr un peth hwn na fydded yn anadnabyddus genych, anwylyd, fod un dydd gyda’r Arglwydd fel mil o flynyddoedd, a mil o flynyddoedd fel un dydd.</verse>
			<verse number="9">Nid oedi Ei addewid y mae’r Arglwydd, fel y mae rhai yn cyfrif oed, eithr hir-ymarhöus yw tuag attoch, heb ewyllysio i neb rhyw rai fyned ar goll, eithr i bawb ddyfod i edifeirwch.</verse>
			<verse number="10">Ond daw dydd yr Arglwydd fel lleidr, yn yr hwn y nefoedd gyda thwrf a ant heibio, a’r elfennau a losgir ac a ddattodir, a’r ddaear a’r gweithioedd ynddi a lwyr-losgir.</verse>
			<verse number="11">Y pethau hyn i gyd i’w cael eu dattod fel hyn, pa fath ddynion a ddylech chwi fod mewn sanctaidd ymarweddiad a duwioldeb,</verse>
			<verse number="12">gan ddisgwyl a phrysuro dyfodiad dydd Duw, o herwydd yr hwn y nefoedd, gan fod ar dân a ddattodir; a’r elfennau, gan losgi, a doddir?</verse>
			<verse number="13">Ond nefoedd newydd a daear newydd, yn ol ei addewid Ef, a ddisgwyliwn, yn y rhai y mae cyfiawnder yn cartrefu.</verse>
			<verse number="14">O herwydd paham, anwylyd, a’r pethau hyn yn eu disgwyl genych, byddwch ddyfal ar eich cael yn ddifrycheulyd ac yn ddianaf yn Ei olwg Ef mewn tangnefedd:</verse>
			<verse number="15">ac hir-ymaros ein Harglwydd cyfrifwch yn iachawdwriaeth, fel y bu hefyd i’n brawd anwyl, Paul,</verse>
			<verse number="16">yn ol y doethineb a roddwyd iddo, ysgrifenu attoch; fel hefyd yn ei holl epistolau, gan lefaru ynddynt am y pethau hyn, yn y rhai y mae rhai pethau anhawdd eu deall, y rhai y mae’r annysgedigion a’r ansefydlogion yn eu gwyrdroi, fel yr ysgrythyrau eraill hefyd, i’w dinystr eu hunain.</verse>
			<verse number="17">Chwychwi, gan hyny, anwylyd, gan ragwybod hyn, gwyliwch rhag, gan gael eich dwyn ymaith gyda chyfeiliornad yr annuwiolion, gwympo o honoch oddiwrth eich sefydlogrwydd eich hunain;</verse>
			<verse number="18">ond cynnyddwch yng ngras a gwybodaeth ein Harglwydd ac Achubwr Iesu Grist. Iddo Ef y bo’r gogoniant yn awr ac yn dragywydd. Amen.</verse>
		</chapter>
	</book>
	<book number="62">
		<chapter number="1">
			<verse number="1">Yr hyn oedd o’r dechreuad, yr hyn a glywsom, yr hyn a welsom â’n llygaid, yr hyn yr edrychasom arno, ac ein dwylaw a gyffyrddasant ag ef, am Air y bywyd;</verse>
			<verse number="2">(ac y bywyd a amlygwyd, a gwelsom, a thystiolaethu yr ydym ac yn mynegi i chwi y bywyd tragywyddol, yr Hwn oedd gyda’r Tad ac a amlygwyd i ni;)</verse>
			<verse number="3">yr hyn a welsom ac a glywsom yr ydym yn ei fynegi hefyd i chwi, fel y byddoch chwi hefyd a chennych gymdeithas gyda ni; ac ein cymdeithas ni, gyda’r Tad a chyda’i Fab Ef Iesu Grist y mae.</verse>
			<verse number="4">A’r pethau hyn yr ydym ni yn eu hysgrifenu fel y bo eich llawenydd wedi ei gyflawni.</verse>
			<verse number="5">A hon yw’r genadwri a glywsom ganddo Ef, ac yr ydym yn ei mynegi i chwi, sef, Duw, goleuni yw, a thywyllwch Ynddo Ef nid oes mo’no.</verse>
			<verse number="6">Os dywedwn fod cymdeithas genym ag Ef, ac yn y tywyllwch y rhodiwn, celwyddu yr ydym, ac nid ydym yn gwneuthur y gwirionedd;</verse>
			<verse number="7">ond os yn y goleuni y rhodiwn, fel y mae Efe yn y goleuni, cymdeithas sydd genym â’n gilydd, a gwaed Iesu, Ei Fab Ef, sydd yn ein glanhau oddiwrth bob pechod.</verse>
			<verse number="8">Os dywedwn nad oes pechod genym, ni ein hunain a arweiniwn ar gyfeiliorn, a’r gwirionedd nid yw ynom.</verse>
			<verse number="9">Os cyfaddefwn ein pechodau, ffyddlawn yw Efe a chyfiawn, i faddeu i ni ein pechodau a’n glanhau oddiwrth bob anghyfiawnder.</verse>
			<verse number="10">Os dywedwn, Ni phechasom, celwyddwr y’i gwnawn Ef, ac Ei air nid yw ynom.</verse>
		</chapter>
		<chapter number="2">
			<verse number="1">Fy mhlant bychain, y pethau hyn yr wyf yn eu hysgrifenu, fel na phechoch: ac os bydd i neb bechu, Eiriolwr sydd genym gyda’r Tad, Iesu Grist y Cyfiawn;</verse>
			<verse number="2">ac Efe, yr iawn yw am ein pechodau; nid am yr eiddom ni yn unig, eithr hefyd am bechodau’r holl fyd.</verse>
			<verse number="3">Ac wrth hyn y gwyddom yr adwaenom Ef, os Ei orchymynion a gadwn.</verse>
			<verse number="4">Yr hwn sy’n dywedyd, Adwaen Ef, a’i orchymynion na cheidw, celwyddwr yw, ac ynddo y gwirionedd nid ydyw;</verse>
			<verse number="5">ond pwy bynnag a gadwo Ei air Ef, mewn gwirionedd ynddo ef y mae cariad Duw wedi ei berffeithio. Wrth hyn y gwyddom mai Ynddo Ef yr ydym.</verse>
			<verse number="6">Yr hwn sy’n dywedyd mai Ynddo Ef ei fod yn aros, dyledwr yw, fel y bu Iddo Ef rodio, iddo yntau hefyd rodio felly.</verse>
			<verse number="7">Anwylyd, nid gorchymyn newydd yr wyf yn ei ’sgrifenu attoch, eithr gorchymyn hen, yr hwn oedd genych o’r dechreuad: y gorchymyn hen yw’r Gair a glywsoch.</verse>
			<verse number="8">Trachefn, gorchymyn newydd yr wyf yn ei ’sgrifenu attoch, yr hwn beth sydd wir Ynddo Ef ac ynoch chwi, canys y tywyllwch sy’n myned heibio, a’r gwir oleuni sydd eisoes yn tywynnu.</verse>
			<verse number="9">Yr hwn sy’n dywedyd mai yn y goleuni y mae, ac ei frawd yn gas ganddo, yn y tywyllwch y mae hyd y pryd hwn.</verse>
			<verse number="10">Yr hwn sy’n caru ei frawd, yn y goleuni y mae’n aros, a thramgwydd ynddo ef nid oes:</verse>
			<verse number="11">ond yr hwn sy’n casau ei frawd, yn y tywyllwch y mae, ac yn y tywyllwch y mae yn rhodio, ac ni ŵyr i ba le y mae yn myned, canys y tywyllwch a ddallodd ei lygaid.</verse>
			<verse number="12">Ysgrifenu yr wyf attoch chwi, blant bychain, oblegid y maddeuwyd i chwi eich pechodau er mwyn Ei enw Ef.</verse>
			<verse number="13">Ysgrifenu yr wyf attoch chwi, dadau, oblegid adnabod o honoch yr Hwn sydd o’r dechreuad. Ysgrifenu yr wyf attoch chwi, wŷr ieuaingc, oblegid gorchfygu o honoch yr un drwg. Ysgrifenais attoch chwi, blant bychain, oblegid adnabod o honoch y Tad.</verse>
			<verse number="14">Ysgrifenais attoch chwi, dadau, oblegid adnabod o honoch yr Hwn sydd o’r dechreuad. Ysgrifenais attoch chwi, wŷr ieuaingc, gan mai cryfion ydych, a Gair Duw yn aros ynoch, ac y gorchfygasoch yr un drwg.</verse>
			<verse number="15">Na cherwch y byd, na’r pethau y sydd yn y byd; os yw neb yn caru’r byd, nid yw cariad y Tad ynddo;</verse>
			<verse number="16">canys pob peth y sydd yn y byd, chwant y cnawd, a chwant y llygaid, a gwag-ogoniant buchedd, nid yw o’r Tad, eithr o’r byd y mae;</verse>
			<verse number="17">a’r byd sy’n myned heibio, ac ei chwant; ond yr hwn sy’n gwneuthur ewyllys Duw, aros y mae yn dragywydd.</verse>
			<verse number="18">Plant bychain, y ddiweddaf awr yw; ac fel y clywsoch fod Antigrist yn dyfod, hyd yn oed yn awr, Antigristiau lawer a wnaethpwyd; oddiwrth yr hyn y gwyddom mai’r ddiweddaf awr yw.</verse>
			<verse number="19">O’n plith ni yr aethant allan, eithr nid oeddynt o honom; canys pe buasent o honom, arhosasent gyda ni: eithr fel yr amlygid nad ydynt oll o honom ni y bu.</verse>
			<verse number="20">A chwi sydd ag enneiniad genych oddiwrth Y Sanctaidd un, a gwyddoch bob peth.</verse>
			<verse number="21">Nid ysgrifenais attoch oblegid na wyddoch y Gwirionedd, eithr oblegid gwybod o honoch ef, ac oblegid nad yw neb rhyw gelwydd o’r Gwirionedd.</verse>
			<verse number="22">Pwy yw’r celwyddwr oddieithr yr hwn sy’n gwadu nad ydyw Iesu Y Crist? Hwn yw’r Antigrist, yr hwn sy’n gwadu y Tad a’r Mab.</verse>
			<verse number="23">Pob un y sy’n gwadu’r Mab, nid yw’r Tad chwaith ganddo: yr hwn sy’n cyffesu’r Mab, y Tad hefyd sydd ganddo.</verse>
			<verse number="24">Chwychwi, yr hyn a glywsoch o’r dechreuad, ynoch arhosed. Os ynoch yr erys yr hyn a glywsoch o’r dechreuad, chwychwi hefyd yn y Mab ac yn y Tad a arhoswch.</verse>
			<verse number="25">A hwn yw’r addewid yr hwn y bu Iddo Ef ei addaw i ni, sef y bywyd tragywyddol.</verse>
			<verse number="26">Y pethau hyn a ’sgrifenais attoch ynghylch y rhai sydd yn eich arwain ar gyfeiliorn.</verse>
			<verse number="27">A chwychwi yr enneiniad a dderbyniasoch Ganddo Ef, aros y mae ynoch, ac nid oes genych raid wrth ddysgu o neb chwi: eithr fel y mae Ei enneiniad Ef yn eich dysgu am bob peth, a gwir yw, ac nid yw gelwydd; ac fel y dysgodd chwi, arhoswch Ynddo Ef.</verse>
			<verse number="28">Ac, yn awr, blant bychain, arhoswch Ynddo Ef; fel, os amlygir Ef, y bo genym hyder, ac na chywilyddier ni ger Ei fron yn Ei ddyfodiad.</verse>
			<verse number="29">Os gwyddoch mai cyfiawn yw Efe, gwyddoch fod pob un hefyd y sy’n gwneuthur cyfiawnder, mai o Hono Ef y’i cenhedlwyd.</verse>
		</chapter>
		<chapter number="3">
			<verse number="1">Gwelwch y fath gariad a roddwyd i ni gan y Tad, mai’r Plant i Dduw y’n gelwir; ac yr ydym. Oblegid hyn y byd ni’n hedwyn, gan nad adnabu Ef.</verse>
			<verse number="2">Anwylyd, yn awr, plant i Dduw ydym; ac nid amlygwyd etto pa beth a fyddwn: gwyddom ped amlyger, cyffelyb Iddo y byddwn, y gwelwn Ef fel y mae.</verse>
			<verse number="3">A phob un y sydd a chanddo y gobaith hwn Ynddo Ef, sy’n puro ei hun fel y mae Yntau yn bur.</verse>
			<verse number="4">Pob un y sy’n gwneuthur pechod, anghyfraith hefyd y mae efe yn ei wneud; a phechod yw anghyfraith.</verse>
			<verse number="5">A gwyddoch y bu Iddo Ef Ei amlygu, fel y dygai ymaith bechodau; a phechod Ynddo Ef nid oes.</verse>
			<verse number="6">Pob un y sy’n aros Ynddo Ef, nid yw yn pechu; pob un y sy’n pechu, ni welodd Ef, ac nid yw yn Ei adnabod Ef chwaith.</verse>
			<verse number="7">Plant bychain, na fydded i neb eich arwain ar gyfeiliorn. Yr hwn sy’n gwneuthur cyfiawnder, cyfiawn yw, fel y mae Efe yn gyfiawn.</verse>
			<verse number="8">Yr hwn sy’n gwneuthur pechod, o ddiafol y mae, canys o’r dechreuad y mae diafol yn pechu. Er mwyn hyn yr amlygwyd Mab Duw, fel y dattodai weithredoedd diafol.</verse>
			<verse number="9">Pob un o’r a genhedlwyd o Dduw, pechod nid yw yn ei wneud, canys Ei had Ef sydd ynddo ef yn aros; ac ni all bechu gan mai o Dduw y’i cenhedlwyd.</verse>
			<verse number="10">Yn hyn amlwg yw plant Duw a phlant diafol: pob un nad yw yn gwneuthur cyfiawnder, nid yw o Dduw, ac yr hwn nad yw yn caru ei frawd.</verse>
			<verse number="11">A hon yw’r gennadwri a glywsoch o’r dechreuad, Garu o honom ein gilydd:</verse>
			<verse number="12">nid fel yr oedd Cain o’r un drwg, ac a laddodd ei frawd. A phaham y lladdodd ef? O herwydd i’w weithredoedd ef fod yn ddrwg, a’r eiddo ei frawd yn gyfiawn.</verse>
			<verse number="13">Na ryfeddwch, frodyr, os eich casau y mae’r byd.</verse>
			<verse number="14">Nyni a wyddom yr aethom drosodd o farwolaeth i fywyd, o herwydd caru o honom y brodyr. Yr hwn nad yw’n caru, aros ym marwolaeth y mae.</verse>
			<verse number="15">Pob un y sy’n casau ei frawd, lleiddiad dyn yw: a gwyddom fod pob lleiddiad dyn heb a chanddo fywyd tragywyddol yn aros ynddo.</verse>
			<verse number="16">Yn hyn y mae gwybodaeth am gariad genym, am Iddo Ef ddodi i lawr Ei fywyd drosom ni. A ninnau a ddylem ddodi i lawr ein bywyd dros y brodyr.</verse>
			<verse number="17">Ond pwy bynnag sydd a chanddo dda y byd, ac a welo ei frawd mewn eisiau, ac a gauo ei dosturi oddiwrtho, pa fodd y mae cariad Duw yn aros ynddo?</verse>
			<verse number="18">Plant bychain, na charwn ar air, nac â’r tafod, eithr mewn gweithred a gwirionedd:</verse>
			<verse number="19">wrth hyn y gwybyddwn mai o’r gwirionedd yr ydym, a cher Ei fron Ef y perswadiwn ein calon,</verse>
			<verse number="20">o ran pa beth bynnag y’n condemnia ein calon ynddo, canys mwy yw Duw na’n calon, a gwybod pob peth y mae.</verse>
			<verse number="21">Anwylyd, os ein calon na’n condemnia, hyder sydd genym tuag at Dduw;</verse>
			<verse number="22">a pha beth bynnag a ofynom, ei dderbyn oddiwrtho Ef yr ydym, gan mai Ei orchymynion a gadwn, a’r pethau yn rhyngu bodd yn Ei olwg yr ydym yn eu gwneuthur.</verse>
			<verse number="23">A hwn yw Ei orchymyn; Gredu o honom yn enw Ei Fab Iesu Grist, a charu ein gilydd fel y rhoes Efe orchymyn i ni.</verse>
			<verse number="24">A’r hwn sy’n cadw Ei orchymynion, Ynddo Ef y mae yn aros, ac Yntau ynddo yntau; ac wrth hyn y gwyddom mai aros y mae Efe ynom, sef o’r Yspryd, yr Hwn a roddes Efe i ni.</verse>
		</chapter>
		<chapter number="4">
			<verse number="1">Anwylyd, nid i bob yspryd rhoddwch gred, eithr profwch yr ysprydion ai o Dduw y maent; canys llawer o au-brophwydi sydd wedi myned allan i’r byd.</verse>
			<verse number="2">Wrth hyn adnabyddwch Yspryd Duw: Pob yspryd y sy’n cyffesu Iesu Grist wedi dyfod yn y cnawd, o Dduw y mae:</verse>
			<verse number="3">pob yspryd nad yw’n cyffesu yr Iesu, o Dduw nid ydyw, a hwn yw yspryd yr Antigrist, am yr hwn y clywsoch ei fod yn dyfod; ac yn awr yn y byd y mae eisoes.</verse>
			<verse number="4">Chwychwi o Dduw yr ydych, blant bychain: a gorchfygasoch hwynt, canys mwy yw’r Hwn sydd ynoch na’r hwn sydd yn y byd.</verse>
			<verse number="5">Hwynt-hwy o’r byd y maent: o achos hyn o’r byd y llefarant, a’r byd sydd yn eu gwrando hwynt.</verse>
			<verse number="6">Nyni, o Dduw yr ydym: yr hwn sy’n adnabod Duw, sydd yn ein gwrando; yr hwn nad yw o Dduw, nid yw yn ein gwrando. Oddiwrth hyn yr adnabyddwn Yspryd y gwirionedd, ac yspryd cyfeiliorni.</verse>
			<verse number="7">Anwylyd, carwn ein gilydd, canys cariad o Dduw y mae; a phob un y sy’n caru, o Dduw y cenhedlwyd ef, ac adnabod Duw y mae.</verse>
			<verse number="8">Yr hwn nad yw yn caru, nid yw’n adnabod Duw; canys Duw, cariad yw.</verse>
			<verse number="9">Yn hyn yr amlygwyd cariad Duw ynom, am mai Ei Fab Unig-anedig a ddanfonodd Duw i’r byd, fel mai byw byddem Trwyddo Ef.</verse>
			<verse number="10">Yn hyn y mae cariad, nid am mai nyni a garasom Dduw, eithr mai Efe a’n carodd ni, ac a ddanfonodd Ei Fab yn iawn am ein pechodau.</verse>
			<verse number="11">Anwylyd, os felly y bu i Dduw ein caru, ninnau hefyd ddylem garu ein gilydd.</verse>
			<verse number="12">Duw, ni fu i neb erioed Ei weled. Os carwn ein gilydd Duw sydd ynom yn aros, ac Ei gariad sydd wedi ei berffeithio ynom.</verse>
			<verse number="13">Wrth hyn y gwyddom mai Ynddo Ef yr ym yn aros, ac Yntau ynom ni, gan mai o’i Yspryd y</verse>
			<verse number="14">rhoddes i ni. Ac nyni a welsom, a thystiolaethu yr ydym ddarfod i’r Tad ddanfon y Mab yn Iachawdwr y byd.</verse>
			<verse number="15">Pwy bynnag a gyffeso mai Iesu yw Mab Duw, Duw sydd ynddo ef yn aros, ac yntau yn Nuw.</verse>
			<verse number="16">Ac nyni a wyddom ac a gredasom y cariad y sydd gan Dduw ynom. Duw, cariad yw; a’r hwn sy’n aros mewn cariad, yn Nuw y mae yn aros, a Duw sydd ynddo yntau yn aros.</verse>
			<verse number="17">Yn hyn y perffeithiwyd cariad gyda ni, fel y bo hyder genym yn nydd y farn, canys fel y mae Efe, ninnau hefyd ydym yn y byd hwn.</verse>
			<verse number="18">Ofn nid oes mewn cariad; eithr perffaith gariad, allan y teifl ofn, canys ofn sydd a chospedigaeth ganddo; a’r hwn sydd yn ofni ni pherffeithiwyd mewn cariad.</verse>
			<verse number="19">Nyni a garwn, gan mai Efe yn gyntaf a’n carodd ni.</verse>
			<verse number="20">Os rhyw un a ddywaid, Caru Duw yr wyf, ac ei frawd yn gas ganddo, celwyddwr yw; canys yr hwn nad yw yn caru ei frawd yr hwn a welodd, Duw, yr Hwn ni welodd efe, ni fedr efe Ei garu.</verse>
			<verse number="21">Ac y gorchymyn hwn sydd genym oddiwrtho Ef; Fod i’r hwn sy’n caru Duw, garu ei frawd hefyd.</verse>
		</chapter>
		<chapter number="5">
			<verse number="1">Pob un y sy’n credu mai Iesu yw’r Crist, o Dduw y cenhedlwyd ef; a phob un y sy’n caru yr Hwn a genhedlodd, caru y mae hefyd yr Hwn a genhedlwyd o Hono.</verse>
			<verse number="2">Wrth hyn y gwyddom mai caru plant Duw yr ydym, pan Duw a garom, ac Ei orchymynion a gadwom;</verse>
			<verse number="3">canys hwn yw cariad Duw, Gadw o honom Ei orchymynion; a’i orchymynion, trymion nid ydynt;</verse>
			<verse number="4">canys pob peth wedi ei genhedlu o Dduw sy’n gorchfygu’r byd; a hon yw’r fuddugoliaeth a orchfygodd y byd, sef ein ffydd.</verse>
			<verse number="5">A phwy yw’r hwn sy’n gorchfygu’r byd, oddieithr yr hwn sy’n credu mai Iesu yw Mab Duw?</verse>
			<verse number="6">Hwn yw’r Hwn a ddaeth trwy ddwfr a gwaed, Iesu Grist; nid yn y dwfr yn unig, eithr yn y dwfr ac yn y gwaed;</verse>
			<verse number="7">a’r Yspryd yw’r hyn sy’n tystiolaethu, gan mai’r Yspryd yw’r gwirionedd;</verse>
			<verse number="8">canys tri yw’r rhai sy’n tystiolaethu, yr Yspryd, a’r dwfr, a’r gwaed; a’r tri un ydynt.</verse>
			<verse number="9">Os tystioliaeth dynion a dderbyniwn; tystiolaeth Dduw, mwy yw, canys hon yw tystiolaeth Dduw, tystiolaethu o Hono am Ei Fab.</verse>
			<verse number="10">Yr hwn sy’n credu ym Mab Duw sydd a’r dystiolaeth ynddo ei hun; yr hwn nad yw’n credu yn Nuw, celwyddwr y’i gwnaeth Ef, gan na chredodd yn y dystiolaeth a dystiolaethodd Duw am Ei Fab.</verse>
			<verse number="11">A hon yw’r dystiolaeth, Bywyd tragywyddol a roddes Duw i ni; a’r bywyd hwn, yn Ei Fab Ef y mae.</verse>
			<verse number="12">Yr hwn sydd a chanddo’r Mab, sydd a chanddo y bywyd: yr hwn nad yw a chanddo Fab Duw, y bywyd nid yw ganddo.</verse>
			<verse number="13">Y pethau hyn a ’sgrifenais attoch fel y gwypoch fod bywyd tragywyddol genych, attoch chwi y sy’n credu yn enw Mab Duw.</verse>
			<verse number="14">A hwn yw’r hyder sydd genym tuag Atto Ef, sef os rhyw beth a ofynwn yn ol Ei ewyllys, ein gwrando y mae;</verse>
			<verse number="15">ac os gwyddom mai ein gwrando y mae, pa beth bynnag a ofynom, gwyddom fod genym y gofyniadau a ofynasom Ganddo.</verse>
			<verse number="16">Os rhyw un a welo ei frawd yn pechu pechod nad yw i farwolaeth, gofyn fydd iddo, a rhydd Duw iddo fywyd i’r rhai sy’n pechu nid i farwolaeth. Y mae pechod i farwolaeth: nid am hwnw y dywedaf y bo iddo ofyn.</verse>
			<verse number="17">Pob anghyfiawnder, pechod yw: ac y mae pechod nid i farwolaeth.</verse>
			<verse number="18">Gwyddom fod pob un a genhedlwyd o Dduw ddim yn pechu, eithr yr hwn a genhedlwyd o Dduw sydd yn ei gadw ei hun, a’r drwg nid yw’n cyffwrdd ag ef.</verse>
			<verse number="19">Gwyddom mai o Dduw yr ydym; a’r byd oll, yn y drwg y mae’n gorwedd.</verse>
			<verse number="20">A gwyddom fod Mab Duw wedi dyfod, ac y rhoddes i ni ddeall, fel yr adnabyddom y Gwir Un; ac yr ydym yn y Gwir Un, yn Ei Fab, Iesu Grist. Hwn yw’r Gwir Dduw a bywyd tragywyddol.</verse>
			<verse number="21">Plant bychain, cadwch eich hunain oddiwrth yr eulunod.</verse>
		</chapter>
	</book>
	<book number="63">
		<chapter number="1">
			<verse number="1">Yr henuriad, at yr etholedig arglwyddes a’i phlant, y rhai yr wyf fi yn eu caru mewn gwirionedd; ac nid myfi yn unig, eithr pawb hefyd y sy’n adnabod y Gwirionedd;</verse>
			<verse number="2">o achos y Gwirionedd y sy’n aros ynom, ac ynghyda ni y bydd yn dragywydd.</verse>
			<verse number="3">Bydd gyda ni ras, trugaredd, a thangnefedd oddiwrth Dduw Dad, ac oddiwrth Iesu Grist, Mab y Tad, mewn gwirionedd a chariad.</verse>
			<verse number="4">Llawenychais yn ddirfawr am gael o honof rai o’th blant yn rhodio mewn gwirionedd, fel y derbyniasom orchymyn oddiwrth y Tad.</verse>
			<verse number="5">Ac yn awr, attolwg yr wyf i ti, arglwyddes, nid megis yn ysgrifenu gorchymyn newydd i ti, eithr yr hwn oedd genym o’r dechreuad, Garu o honom ein gilydd.</verse>
			<verse number="6">A hwn yw’r cariad, Rhodio o honom yn ol ei orchymynion. Hwn yw’r gorchymyn, Fel y clywsoch o’r dechreuad, ynddo ef y rhodioch.</verse>
			<verse number="7">Canys llawer o arweinwyr ar gyfeiliorn a aethant allan i’r byd, y rhai nid ydynt yn cyffesu Iesu Grist yn dyfod yn y cnawd. Hwn yw’r arweiniwr ar gyfeiliorn a’r Antigrist.</verse>
			<verse number="8">Edrychwch attoch eich hunain na cholloch y pethau a weithredasom, eithr gwobr cyflawn y derbynioch.</verse>
			<verse number="9">Pob un y sy’n myned rhagddo ac heb aros yn nysg Crist, Duw nid yw ganddo. Yr hwn sy’n aros yn y ddysg, hwn sydd a’r Tad a’r Mab ganddo.</verse>
			<verse number="10">Os yw neb yn dyfod attoch, ac â’r ddysg hon na ddelo, na dderbyniwch ef i dŷ, ac wrtho na ddywedwch, Henffych well;</verse>
			<verse number="11">canys yr hwn sy’n dywedyd wrtho, Henffych well, cyfrannog yw o’i weithredoedd drwg ef.</verse>
			<verse number="12">A llawer o bethau genyf i’w hysgrifenu attoch chwi, nid ewyllysiais ’sgrifenu â phapur ac ingc; eithr gobeithio’r wyf ddyfod attoch, a llefaru wyneb yn wyneb, fel y bo eich llawenydd wedi ei gyflawni.</verse>
			<verse number="13">Dy annerch y mae plant dy chwaer etholedig. Amen.</verse>
		</chapter>
	</book>
	<book number="64">
		<chapter number="1">
			<verse number="1">Yr henuriad at Gaius yr anwylyd, yr hwn yr wyf fi yn ei garu mewn gwirionedd.</verse>
			<verse number="2">Anwylyd, gweddïaf am i ti ym mhob peth lwyddo, a bod yn iach, fel mai llwyddo y mae dy enaid di:</verse>
			<verse number="3">canys llawenychais yn ddirfawr wrth ddyfod o frodyr a thystiolaethu i’th wirionedd di, fel yn y Gwirionedd yr wyt ti yn rhodio.</verse>
			<verse number="4">Mwy llawenydd na hyn nid oes genyf, sef clywed o honof am fy mhlant yn rhodio yn y Gwirionedd.</verse>
			<verse number="5">Anwylyd, peth ffyddlawn yr wyt yn ei wneuthur ym mha beth bynnag a weithredi tuag at y brodyr, a hyn hefyd, a hwy yn ddieithriaid,</verse>
			<verse number="6">y rhai a dystiolaethasant i’th gariad di ger bron yr Eglwys; y rhai, da y gwnai gan eu hebrwng mewn modd teilwng o Dduw;</verse>
			<verse number="7">canys er mwyn Yr Enw yr aethant allan heb gymmeryd dim gan y cenhedloedd.</verse>
			<verse number="8">Nyni, gan hyny, a ddylem dderbyn y cyfryw rai, fel mai cydweithwyr y byddom â’r Gwirionedd.</verse>
			<verse number="9">Ysgrifenais ryw faint at yr Eglwys; eithr yr hwn sy’n chwennych bod yn gyntaf yn eu plith, sef Diotrephes, ni dderbyn mo honom.</verse>
			<verse number="10">Gan hyny, os deuaf, dygaf ar gof ei weithredoedd ef y rhai y mae efe yn eu gwneuthur, gan wag-siarad â geiriau drwg i’n herbyn; ac heb ei ddigoni â hyn, nid yw efe ei hun yn derbyn y brodyr; a’r rhai sy’n ewyllysio, eu rhwystro y mae, ac allan o’r Eglwys y’u teifl.</verse>
			<verse number="11">Anwylyd, nac efelycha yr hyn sydd ddrwg, eithr yr hyn sydd dda; yr hwn sy’n gwneuthur yr hyn sydd dda, o Dduw y mae; yr hwn sy’n gwneuthur yr hyn sydd ddrwg, ni welodd Dduw.</verse>
			<verse number="12">I Demetrius y tystiolaethwyd gan bawb, a chan y Gwirionedd ei hun; ac nyni hefyd ydym yn tystiolaethu; a gwyddost am ein tystiolaeth mai gwir yw.</verse>
			<verse number="13">Llawer o bethau oedd genyf i’w hysgrifenu attat, eithr ag ingc a phin nid wyf yn foddlawn i ysgrifenu attat ti;</verse>
			<verse number="14">ond gobeithio yr wyf dy weled yn ebrwydd; a gwyneb yn wyneb yr ymddiddanwn.</verse>
			<verse number="15">Tangnefedd i ti. Dy annerch y mae’r cyfeillion. Annerch y cyfeillion wrth eu henwau.</verse>
		</chapter>
	</book>
	<book number="65">
		<chapter number="1">
			<verse number="1">Iwdas, gwas i Iesu Grist, a brawd i Iago, at y galwedigion, anwyl yn Nuw Dad, a chadwedig i Iesu Grist.</verse>
			<verse number="2">Trugaredd i chwi, a thangnefedd a chariad a amlhaer.</verse>
			<verse number="3">Anwylyd, wrth wneuthur pob diwydrwydd i ysgrifenu attoch ynghylch ein hiachawdwriaeth gyffredinol ni, bu rhaid i mi ysgrifenu attoch, gan eich cynghori i ymdrechu dros y ffydd a roddwyd unwaith am byth i’r saint;</verse>
			<verse number="4">canys daeth i mewn yn ddirgel ryw ddynion, y rhai er ys talm a rag-ysgrifenwyd i’r condemniad hwn, annuwiolion, a gras ein Duw yn cael ei droi ganddynt i drythyllwch, a’n hunig Feistr ac Arglwydd Iesu Grist yn cael Ei wadu ganddynt.</verse>
			<verse number="5">Ond ewyllysiaf eich coffau, a chwi yn gwybod unwaith am byth bob peth, i’r Arglwydd, wedi gwaredu o Hono bobl o dir yr Aipht, wedi hyny ddistrywio y rhai na chredasant;</verse>
			<verse number="6">ac angylion, y rhai ni chadwasant eu llywodraeth eu hunain, eithr a adawsant eu trigfa eu hunain, i farn y dydd mawr, mewn rhwymau tragywyddol, tan dywyllwch y’u cadwodd.</verse>
			<verse number="7">Fel y mae Sodom a Gomorrah, a’r dinasoedd o’u hamgylch, wedi iddynt yn y cyffelyb fodd a’r rhai hyn, butteinio a myned ar ol cnawd dieithr, yn gorwedd o’n blaen yn esampl, gan ddioddef cospedigaeth tân tragywyddol.</verse>
			<verse number="8">Yr un ffunud, er hyny, y rhai hyn hefyd, gan freuddwydio, y cnawd a halogant, a llywodraeth a ddiystyrant, a gogoniannau a gablant:</verse>
			<verse number="9">ond Michael yr arch-angel, pan â diafol yr ymddadleuai, ac yr ymresymmai ynghylch corph Mosheh, ni feiddiodd ddwyn yn ei erbyn farn gablaidd, eithr dywedodd, Cerydded yr Arglwydd di.</verse>
			<verse number="10">Ond y rhai hyn, cymmaint o bethau ag na wyddant, a gablant; a chymmaint o bethau ag wrth naturiaeth, fel yr anifeiliaid direswm, a wyddant, yn y rhai hyn yr ymlygrant.</verse>
			<verse number="11">Gwae iddynt! canys yn ffordd Cain yr aethant, ac ynghyfeiliornad Balaam, er cyflog y rhuthrasant, ac yngwrth-ddywediad Core y darfu am danynt.</verse>
			<verse number="12">Y rhai hyn yw’r rhai sydd yn eich cariad-wleddoedd yn greigiau cuddiedig, yn cyd-wledda â chwi, heb ofn yn porthi eu hunain; cymmylau diddwfr, yn cael gan wyntoedd eu dwyn ymaith; preniau hydrefol heb ffrwyth,</verse>
			<verse number="13">dwywaith yn feirw, wedi eu diwreiddio, tonnau gwylltion y môr, yn ewynnu allan eu cywilyddion eu hunain; ser gwibiog, i’r rhai y mae duder y tywyllwch yn dragywydd wedi ei gadw.</verse>
			<verse number="14">Ac am y rhai hyn y prophwydodd hefyd y seithfed o Adam, Chenoc, gan ddywedyd, “Wele, daeth yr Arglwydd â’i fyrddiynnau sanctaidd,</verse>
			<verse number="15">i wneuthur barn ar bawb, ac i argyhoeddi yr holl rai annuwiol, am holl weithredoedd eu hannuwioldeb y rhai a wnaethant yn annuwiol, ac am yr holl bethau caledion, y rhai a lefarodd pechaduriaid annuwiol yn Ei erbyn.”</verse>
			<verse number="16">Y rhai hyn ydynt rwgnachwyr, tuchanwyr; yn ol eu chwantau y cerddant (ac eu genau sy’n llefaru tra-chwyddedig bethau,) yn edmygu gwynebau er mwyn budd.</verse>
			<verse number="17">Ond chwychwi, anwylyd, cofiwch y geiriau a rag-ddywedwyd gan apostolion ein Harglwydd Iesu Grist;</verse>
			<verse number="18">ddywedyd o honynt wrthych, Yn yr amser diweddaf y bydd gwatwarwyr, yn rhodio yn ol eu chwantau annuwiol eu hunain.</verse>
			<verse number="19">Y rhai hyn yw’r rhai sy’n didoli eu hunain, yn anianol, heb yr Yspryd ganddynt.</verse>
			<verse number="20">Ond chwychwi, anwylyd, gan adeiladu eich hunain ar eich sancteiddiaf ffydd,</verse>
			<verse number="21">gan weddïo yn yr Yspryd Glân, cedwch eich hunain ynghariad Duw, gan edrych am drugaredd ein Harglwydd Iesu Grist i fywyd tragywyddol.</verse>
			<verse number="22">Ac wrth rai trugarhewch, wrth ammeu o honynt;</verse>
			<verse number="23">a rhai achubwch, gan eu cipio allan o’ r tân; ac wrth rai trugarhewch, mewn ofn, gan gasau hyd yn oed y wisg a frychwyd gan y cnawd.</verse>
			<verse number="24">Ac i’r hwn sydd yn abl i’ch cadw heb dripio, a’ch gosod ger bron Ei ogoniant yn ddianaf,</verse>
			<verse number="25">mewn gorfoledd, i’r unig Dduw ein Hiachawdwr, trwy Iesu Grist ein Harglwydd, bydded gogoniant, mawredd, gallu, ac awdurdod, cyn pob amser, ac yr awr hon, ac yn dragywydd. Amen.</verse>
		</chapter>
	</book>
	<book number="66">
		<chapter number="1">
			<verse number="1">Datguddiad Iesu Grist, yr hwn a roddes Duw iddo, i ddangos i’w weision y pethau sydd a rhaid iddynt ddigwydd ar fyrder; ac hyspysodd, gan ddanfon trwy Ei angel,</verse>
			<verse number="2">i’w was Ioan, yr hwn a dystiolaethodd am air Duw a thystiolaeth Iesu Grist, am gymmaint o bethau ag a welodd.</verse>
			<verse number="3">Dedwydd yw ’r hwn sy’n darllain, a’r rhai sy’n clywed geiriau y brophwydoliaeth, ac yn cadw y pethau sydd wedi eu hysgrifenu ynddi hi, canys yr amser sydd agos.</verse>
			<verse number="4">Ioan, at y saith eglwys sydd yn Asia: Gras i chwi, a thangnefedd oddiwrth Yr Hwn sydd ac yr Hwn oedd ac yr Hwn sydd yn dyfod, ac oddiwrth y saith Yspryd y sydd ger bron Ei orsedd-faingc;</verse>
			<verse number="5">ac oddiwrth Iesu Grist, yr Hwn yw y Tyst ffyddlawn, Cyntafanedig y meirw, a Llywodraethwr brenhinoedd y ddaear. I’r Hwn sydd yn ein caru, ac a’n rhyddhaodd o’n pechodau trwy Ei waed;</verse>
			<verse number="6">a gwnaeth ni yn frenhiniaeth, yn offeiriaid i Dduw a’i Dad Ef; Iddo Ef bydded y gogoniant a’r gallu yn oes oesoedd. Amen.</verse>
			<verse number="7">Wele, dyfod y mae gyda’r cymmylau; a’i weled Ef fydd i bob llygad, ac i’r rhai a’i gwanasant Ef; a galaru Trosto fydd i holl lwythau’r ddaear. Ië; Amen.</verse>
			<verse number="8">Myfi yw’r Alpha a’r Omega, medd yr Arglwydd Dduw, Yr Hwn sydd ac yr Hwn oedd ac yr Hwn sydd yn dyfod, yr Hollalluog.</verse>
			<verse number="9">Myfi Ioan, eich brawd a chyd-gyfrannog yn y gorthrymder a ’r deyrnas ac amynedd yn yr Iesu, oeddwn yn ynys a elwir Patmos, o achos gair Duw a thystiolaeth Iesu.</verse>
			<verse number="10">Yr oeddwn yn yr yspryd ar ddydd yr Arglwydd, a chlywais o’r tu ol i mi lef fawr fel swn udgorn,</verse>
			<verse number="11">yn dywedyd, Yr hyn a weli, ysgrifena mewn llyfr, a danfon ef at y saith eglwys, i Ephesus, ac i Smurna, ac i Pergamus, ac i Thuatira, ac i Sardis, ac i Philadelphia, ac i Laodicea.</verse>
			<verse number="12">A throais i weled y llef a lefarai â mi; ac wedi troi, gwelais saith ganhwyllbren aur,</verse>
			<verse number="13">ac ynghanol y canhwyllbrennau, un tebyg i Fab y dyn, wedi ymwisgo â gwisg laes hyd Ei draed, ac wedi ymwregysu ynghylch Ei fronnau â gwregys aur;</verse>
			<verse number="14">ac Ei ben a’i wallt yn wynion fel gwlan gwyn, fel eira;</verse>
			<verse number="15">a’i lygaid fel fflam dân; ac Ei draed yn debyg i Chalcolibanus, fel wedi eu llosgi mewn ffwrn; ac Ei lais fel swn dyfroedd lawer;</verse>
			<verse number="16">ac a Chanddo yn Ei law ddehau saith seren; ac allan o’i enau, cleddyf dau-finiog llym oedd yn dyfod; ac Ei wynebpryd fel y mae’r haul yn disgleirio yn ei nerth.</verse>
			<verse number="17">A phan welais Ef, syrthiais wrth Ei draed, fel marw; a rhoddodd Efe Ei law ddehau arnaf, gan ddywedyd, Nac ofna, Myfi yw’r Cyntaf a’r Diweddaf,</verse>
			<verse number="18">ac yr Hwn sydd fyw, ac aethum yn farw, ac wele, byw ydwyf yn oes oesoedd; a Chenyf y mae agoriadau marwolaeth a Hades.</verse>
			<verse number="19">Ysgrifena, gan hyny, y pethau a welaist, ac y pethau y sydd, ac y pethau y sydd ar fedr digwydd ar ol hyn;</verse>
			<verse number="20">dirgelwch y saith seren y rhai a welaist yn Fy llaw ddehau, a’r saith canhwyllbren aur. Y saith seren, angylion y saith eglwys ydynt; a’r saith ganhwyllbren, y saith eglwys ydynt.</verse>
		</chapter>
		<chapter number="2">
			<verse number="1">At angel yr eglwys yn Ephesus, ysgrifena, Hyn a ddywaid yr Hwn sy’n dal y saith seren yn Ei law ddehau, yr Hwn sy’n rhodio ynghanol y saith ganhwyllbren aur,</verse>
			<verse number="2">Gwn dy weithredoedd, a’th lafur, a’th amynedd; ac na elli oddef drwg-ddynion; ac y profaist y rhai sy’n galw eu hunain yn apostolion, ac nid ydynt, ac y cefaist hwynt yn gelwyddog;</verse>
			<verse number="3">a bod amynedd genyt; ac y goddefaist o achos Fy enw, ac na flinaist.</verse>
			<verse number="4">Eithr y mae Genyf yn dy erbyn mai dy gariad cyntaf a adewaist.</verse>
			<verse number="5">Cofia, gan hyny, o ba le y syrthiaist, ac edifarha, a’r gweithredoedd cyntaf gwna; ac onite, dyfod attat yr wyf; a symmudaf dy ganhwyllbren allan o’i le, onid edifarhai.</verse>
			<verse number="6">Eithr hyn sydd genyt, dy fod yn casau gweithredoedd y Nicolaiaid, y rhai yr wyf Finnau hefyd yn eu casau.</verse>
			<verse number="7">Yr hwn sydd a chanddo glust, gwrandawed pa beth y mae’r Yspryd yn ei ddywedyd wrth yr eglwysi. I’r hwn sy’n gorchfygu, y rhoddaf iddo fwytta o Bren y Bywyd, yr hwn sydd ym mharadwys Dduw.</verse>
			<verse number="8">Ac at angel yr eglwys yn Smurna ysgrifena, Hyn a ddywaid Y Cyntaf a’r Diweddaf, yr Hwn a fu farw ac a fu fyw,</verse>
			<verse number="9">Gwn dy orthrymder a’th dlodi (eithr goludog wyt,) a’r cabledd oddiwrth y rhai sy’n dywedyd mai Iwddewon ydynt, ac nid ydynt, eithr sunagog Satan ydynt.</verse>
			<verse number="10">Nac ofna’r pethau yr wyt ar fedr eu dioddef. Wele, ar fedr taflu rhai o honoch i garchar y mae diafol, fel y’ch profer; a bydd arnoch orthrymder ddeng niwrnod. Bydd ffyddlawn hyd angau, a rhoddaf i ti goron y bywyd.</verse>
			<verse number="11">Yr hwn sydd a chanddo glust, gwrandawed pa beth y mae’r Yspryd yn ei ddywedyd wrth yr eglwysi. Yr hwn sy’n gorchfygu, ni niweidir ddim gan yr ail farwolaeth.</verse>
			<verse number="12">Ac at angel yr eglwys yn Pergamus ysgrifena, Hyn a ddywaid yr Hwn sydd a Chanddo y cleddyf dau-finiog llym,</verse>
			<verse number="13">Gwn pa le y trigi, sef lle y mae gorsedd-faingc Satan; a dal yn dỳn Fy enw yr wyt, ac ni wedaist Fy ffydd hyd yn oed yn y dyddiau yr oedd Antipas Fy nhyst, Fy ffyddloniad, yr hwn a laddwyd yn eich plith, lle y mae Satan yn trigo.</verse>
			<verse number="14">Eithr y mae Genyf yn dy erbyn ychydig bethau, gan fod genyt yno rai yn dal dysgad Balaam, yr hwn a ddysgodd i Balac fwrw tramgwydd o flaen meibion Israel, i fwytta pethau a aberthwyd i eulunod, ac i odinebu.</verse>
			<verse number="15">Felly yr wyt tithau hefyd a chenyt rai yn dal dysgad y Nicolaiaid yn y cyffelyb fodd.</verse>
			<verse number="16">Edifarha, gan hyny; onite, dyfod attat yr wyf ar frys; a rhyfelaf yn eu herbyn a chleddyf Fy ngenau.</verse>
			<verse number="17">Yr hwn sydd a chanddo glust, gwrandawed pa beth y mae yr Yspryd yn ei ddywedyd wrth yr eglwysi. I’r hwn sy’n gorchfygu y rhoddaf iddo o’r manna cuddiedig; a rhoddaf iddo garreg wen, ac ar y garreg enw newydd wedi ei ’sgrifenu, yr hwn nid oes neb yn ei adnabod oddieithr yr hwn sydd yn ei dderbyn.</verse>
			<verse number="18">Ac at angel yr eglwys yn Thuatira, ysgrifena, Hyn a ddywaid Mab Duw, yr Hwn sydd a’i lygaid fel fflam dân,</verse>
			<verse number="19">a’i draed yn debyg i Chalcolibanus, Gwn dy weithredoedd, a’th gariad, a’th ffydd, a’th weinidogaeth, a’th amynedd; a’th weithredoedd diweddaf ydynt amlach na’r rhai cyntaf.</verse>
			<verse number="20">Eithr y mae Genyf yn dy erbyn dy fod yn gadael i’r wraig Iezabel, yr hon sy’n galw ei hun yn brophwydes, a dysgu y mae ac yn arwain ar gyfeiliorn Fy ngweision i odinebu a bwytta pethau a aberthwyd i eulunod.</verse>
			<verse number="21">A rhoddais iddi amser i edifarhau; ac nid ewyllysia edifarhau oddiwrth ei godineb.</verse>
			<verse number="22">Wele, ei bwrw yr wyf ar wely; ac y rhai sy’n godinebu gyda hi, i orthrymder mawr, onid edifarhant oddiwrth ei gweithredoedd hi.</verse>
			<verse number="23">Ac ei phlant a laddaf â marwolaeth; a gwybydd yr holl eglwysi mai Myfi yw’r Hwn sy’n chwilio arennau a chalonnau: a rhoddaf i chwi, i bob un, yn ol eich gweithredoedd.</verse>
			<verse number="24">Ond wrthych chwi y dywedaf, y lleill y sydd yn Thuatira, cynnifer ag nad oes ganddynt y dysgad hwn, y rhai ni wyddant bethau dyfnion Satan, fel y dywedant, Nid wyf yn bwrw arnoch bwys arall.</verse>
			<verse number="25">Er hyny, yr hyn sydd genych, deliwch yn dỳn hyd oni fyddaf wedi dyfod.</verse>
			<verse number="26">Ac yr hwn sy’n gorchfygu ac yn cadw Fy ngweithredoedd hyd y diwedd, rhoddaf iddo awdurdod ar y cenhedloedd;</verse>
			<verse number="27">ac eu bugeilio a wna efe â gwialen haiarn, fel y mae’r llestri pridd yn cael eu chwilfriwio,</verse>
			<verse number="28">fel y derbyniais Innau hefyd gan Fy Nhad; a rhoddaf iddo y seren fore.</verse>
			<verse number="29">Yr hwn sydd a chanddo glust, gwrandawed pa beth y mae’r Yspryd yn ei ddywedyd wrth yr eglwysi.</verse>
		</chapter>
		<chapter number="3">
			<verse number="1">Ac at angel yr eglwys y sydd yn Sardis ysgrifena, Y pethau hyn a ddywaid yr Hwn sydd a Chanddo saith Yspryd Duw a’r saith seren, Gwn dy weithredoedd di, fod enw genyt dy fod yn fyw, a marw ydwyt. Bydd yn gwylied;</verse>
			<verse number="2">a chadarnha y pethau yngweddill, y rhai oeddynt ar fedr marw; canys ni chefais dy weithredoedd di wedi eu cyflawni ger bron Fy Nuw.</verse>
			<verse number="3">Cofia, gan hyny, pa fodd y derbyniaist ac y clywaist, a chadw ac edifarha. Os na wyli, gan hyny, deuaf fel lleidr, ac ni wybyddi ddim pa awr y deuaf arnat.</verse>
			<verse number="4">Eithr y mae genyt ychydig enwau yn Sardis, y rhai ni halogasant eu dillad; a rhodiant ynghyda Mi mewn dillad gwynion, canys teilwng ydynt.</verse>
			<verse number="5">Yr hwn sy’n gorchfygu, fel hyn y’i gwisgir mewn dillad gwynion; ac ni ddileaf mo’i enw o lyfr y bywyd; a chyffesaf ei enw ger bron Fy Nhad, a cher bron Ei angylion.</verse>
			<verse number="6">Yr hwn sydd a chanddo glust, gwrandawed pa beth y mae’r Yspryd yn ei ddywedyd wrth yr eglwysi.</verse>
			<verse number="7">Ac at angel yr eglwys y sydd yn Philadelphia ysgrifena, Y pethau hyn a ddywaid Y Sanctaidd, Y Gwir, yr Hwn sydd a Chanddo agoriad Dafydd; yr Hwn sydd yn agoryd, ac neb ni chaua; ac yn cau ac nid oes neb yn agoryd,</verse>
			<verse number="8">Gwn dy weithredoedd di (wele, rhoddais o’th flaen ddrws wedi ei agoryd, yr hwn ni all neb ei gau,) mai ychydig sydd genyt o allu, ac y cedwaist Fy ngair I, ac na wedaist Fy enw.</verse>
			<verse number="9">Wele, rhoddi yr wyf o sunagog Satan, o’r rhai sy’n dywedyd eu bod hwy yn Iwddewon, ac nid ydynt, eithr celwyddu y maent; wele, gwnaf iddynt ddyfod ac addoli o flaen dy draed, a gwybod ddarfod i Mi dy garu.</verse>
			<verse number="10">Gan mai cadw gair Fy amynedd a wnaethost, Myfi hefyd a’th gadwaf di oddiwrth awr y brofedigaeth, yr hon awr sydd ar fedr dyfod ar y byd oll, i brofi y rhai sy’n trigo ar y ddaear.</verse>
			<verse number="11">Dyfod yn fuan yr wyf: dal yn dỳn yr hyn sydd genyt, fel na bo i neb gymmeryd dy goron.</verse>
			<verse number="12">Yr hwn sy’n gorchfygu, gwnaf ef yn golofn yn nheml Fy Nuw, ac allan nid â efe mwyach er dim; ac ysgrifenaf arno enw Fy Nuw, ac enw dinas Fy Nuw, yr Ierwshalem newydd, yr hon sydd yn disgyn o’r nef oddiwrth Fy Nuw; ac Fy enw newydd.</verse>
			<verse number="13">Yr hwn sydd a chanddo glust, gwrandawed pa beth y mae’r Yspryd yn ei ddywedyd wrth yr eglwysi.</verse>
			<verse number="14">Ac at angel yr eglwys y sydd yn Laodicea ysgrifena, Y pethau hyn a ddywaid Yr Amen, Y Tyst ffyddlawn a gwir,</verse>
			<verse number="15">Dechreuad creedigaeth Duw, Gwn dy weithredoedd, mai nac oer wyt na brwd. O na bait oer neu frwd.</verse>
			<verse number="16">Felly, gan mai claiar wyt, ac nid yn oer nac yn frwd, yr wyf ar fedr dy chwydo di allan o’m genau.</verse>
			<verse number="17">Oblegid dywedyd o honot, Goludog wyf, ac yn oludog yr aethum, ac nid oes arnaf eisiau dim, ac na wyddost dy fod di yn druenus, ac yn resynol, ac yn dlawd, ac yn ddall, ac yn noeth,</verse>
			<verse number="18">dy gynghori yr wyf i brynu Genyf aur wedi ei goethi trwy dân, fel y’th gyfoethoger; a dillad gwynion, fel yr ymwisgech, ac nad amlyger cywilydd dy noethder; ac eli llygaid, i enneinio dy lygaid, fel y gwelech.</verse>
			<verse number="19">Myfi, cynnifer ag yr wyf yn eu caru, eu hargyhoeddi a’u ceryddu yr wyf.</verse>
			<verse number="20">Bydd selog, gan hyny, ac edifarha. Wele, sefyll yr wyf wrth y drws, ac yn curo; os clyw neb Fy llais, ac agoryd y drws, deuaf i mewn atto, a swpperaf gydag ef, ac yntau gyda Mi.</verse>
			<verse number="21">Yr hwn sy’n gorchfygu, rhoddaf iddo i eistedd gyda Mi ar Fy ngorsedd-faingc; fel y gorchfygais Innau hefyd, ac yr eisteddais gyda Fy Nhad ar Ei orsedd-faingc.</verse>
			<verse number="22">Yr hwn sydd a chanddo glust, gwrandawed pa beth y mae’r Yspryd yn ei ddywedyd wrth yr eglwysi.</verse>
		</chapter>
		<chapter number="4">
			<verse number="1">Ar ol y pethau hyn edrychais, ac wele ddrws wedi Ei agoryd yn y nef; a’r llais cyntaf a glywais, fel llais udgorn yn llefaru â mi, dywedyd o un, Tyred i fynu yma, a dangosaf i ti y pethau y mae rhaid iddynt ddigwydd ar ol hyn.</verse>
			<verse number="2">Yn uniawn yr oeddwn yn yr yspryd: ac, wele, gorsedd-faingc oedd wedi ei gosod yn y nef; ac ar yr orsedd-faingc un yn eistedd.</verse>
			<verse number="3">Ac yr Hwn yn Ei eistedd, tebyg oedd, i’ r golwg, i faen iaspir a sardin; ac enfys oedd o amgylch yr orsedd-faingc, yn debyg, i’ r golwg, i smaragdus;</verse>
			<verse number="4">ac o amgylch yr orsedd-faingc yr oedd pedair gorsedd-faingc ar hugain; ac ar y bedair gorsedd-faingc ar hugain y gwelais henuriaid yn eu heistedd, wedi eu gwisgo mewn dillad gwynion, ac ar eu pennau goronau aur.</verse>
			<verse number="5">Ac o’r orsedd-faingc dyfod allan y mae mellt, a lleisiau, a tharanau. A saith o lusernnau tân oedd yn llosgi o flaen yr orsedd-faingc, y rhai yw saith Yspryd Duw.</verse>
			<verse number="6">Ac o flaen yr orsedd-faingc yr oedd fel pe bai fôr o wydr, tebyg i grustal; ac ynghanol yr orsedd-faingc, ac o amgylch yr orsedd-faingc, yr oedd pedwar anifail yn llawn o lygaid o’r tu blaen ac o’r tu ol.</verse>
			<verse number="7">A’r anifail cyntaf oedd debyg i lew; a’r ail anifail yn debyg i lo; a’r trydydd anifail a chanddo wyneb fel yr eiddo dyn; a’r pedwerydd anifail yn debyg i eryr yn ehedeg.</verse>
			<verse number="8">A’r pedwar anifail, bob un o honynt a chanddo chwech o adenydd, ydynt o amgylch ac oddifewn yn llawn llygaid; a gorphwys nid oes iddynt ddydd a nos, gan ddywedyd, Sanct, Sanct, Sanct yw ’r Arglwydd Dduw Hollalluog, yr Hwn oedd ac yr Hwn sydd ac yr Hwn sydd yn dyfod.</verse>
			<verse number="9">A phan roddo’r anifeiliaid ogoniant ac anrhydedd a diolch i’r Hwn sy’n eistedd ar yr orsedd-faingc, yr Hwn sy’n byw yn oes oesoedd,</verse>
			<verse number="10">syrth y pedwar henuriad ar hugain ger bron yr Hwn sy’n eistedd ar yr orsedd-faingc, ac addolant yr Hwn sy’n byw yn oes oesoedd, a bwriant eu coronau o flaen yr orsedd-faingc,</verse>
			<verse number="11">gan ddywedyd, Teilwng wyt, ein Harglwydd a’n Duw, i dderbyn y gogoniant a’r anrhydedd a’r gallu, canys Tydi a greaist bob peth; ac o herwydd Dy ewyllys yr oeddynt, ac y’u crewyd.</verse>
		</chapter>
		<chapter number="5">
			<verse number="1">A gwelais ar law ddehau yr Hwn yn Ei eistedd ar yr orsedd-faingc, lyfr wedi ei ’sgrifenu oddifewn ac ar y cefn, wedi ei selio â saith sel.</verse>
			<verse number="2">A gwelais angel cryf yn cyhoeddi â llef fawr, Pwy sydd deilwng i agoryd y llyfr, ac i ddattod ei seliau?</verse>
			<verse number="3">Ac ni allai neb yn y nef, nac ar y ddaear, na than y ddaear, agoryd y llyfr, nac edrych arno.</verse>
			<verse number="4">Ac mi a wylais lawer gan na chafwyd neb teilwng i agoryd y llyfr, nac i edrych arno;</verse>
			<verse number="5">ac un o’r henuriaid a ddywedodd wrthyf, Nac wyla. Wele, gorchfygodd y Llew y sydd o lwyth Iwdah, Gwreiddyn Dafydd, i agoryd y llyfr a’i saith sel.</verse>
			<verse number="6">A gwelais rhwng yr orsedd-faingc a’r pedwar anifail a’r henuriaid, oen yn sefyll fel wedi ei ladd, a chanddo saith gorn a saith llygad, y rhai ydynt saith Yspryd Duw, danfonedig i’r holl ddaear.</verse>
			<verse number="7">A daeth Efe, a chymmerodd ef allan o law ddehau yr Hwn oedd yn eistedd ar yr orsedd-faingc;</verse>
			<verse number="8">a phan gymmerodd Efe y llyfr, y pedwar anifail a’r pedwar henuriad ar hugain, a syrthiasant ger bron yr Oen, a chanddynt, bob un, delyn, a phialau aur gorlawn o arogl-darth,</verse>
			<verse number="9">yr hyn yw gweddïau’r saint: a chanu caniad newydd y maent, gan ddywedyd, Teilwng wyt i gymmeryd y llyfr, ac i agoryd ei seliau; canys lladdwyd Di, a phrynaist i Dduw, â’th waed, allan o bob llwyth a thafod a phobl a chenedl,</verse>
			<verse number="10">a gwnaethost hwynt i’n Duw yn deyrnas ac yn offeiriaid; a theyrnasant ar y ddaear.</verse>
			<verse number="11">A gwelais, a chlywais lais angylion lawer ynghylch yr orsedd-faingc a’r anifeiliaid a’r henuriaid; ac yr oedd eu rhifedi yn fyrddiynau o fyrddiynau, a miloedd o filoedd,</verse>
			<verse number="12">yn dywedyd â llais mawr, Teilwng yw’r Oen a laddwyd, i dderbyn y gallu a golud a doethineb ac anrhydedd a gogoniant a bendith.</verse>
			<verse number="13">A phob peth creedig y sydd yn y nef, ac ar y ddaear, a than y ddaear, ac ar y môr, a’r pethau ynddynt, bob un o honynt, a glywais yn dywedyd, I’r Hwn sy’n eistedd ar yr orsedd-faingc, ac i’r Oen, bydded y fendith a’r anrhydedd a’r gogoniant a’r nerth yn oes oesoedd.</verse>
			<verse number="14">A’r pedwar anifail a ddywedasant, Amen; a’r henuriaid a syrthiasant i lawr ac a addolasant.</verse>
		</chapter>
		<chapter number="6">
			<verse number="1">A gwelais, pan agorodd yr Oen un o’r saith sel, a chlywais un o’r pedwar anifail yn dywedyd, fel swn taran, Tyred;</verse>
			<verse number="2">a gwelais, ac wele farch gwyn; a’r hwn oedd yn eistedd arno oedd a chanddo fwa: a rhoddwyd iddo goron; ac aeth allan yn gorchfygu, ac fel y gorchfygai.</verse>
			<verse number="3">A phan agorodd yr ail sel, clywais yr ail anifail yn dywedyd, Tyred, a daeth allan farch arall, un coch;</verse>
			<verse number="4">ac i’r hwn oedd yn eistedd arno y rhoddwyd cymmeryd heddwch o’r ddaear, ac fel y lladdent eu gilydd; a rhoddwyd iddo gleddyf mawr.</verse>
			<verse number="5">A phan agorodd y drydedd sel, clywais y trydydd anifail yn dywedyd, Tyred; ac edrychais, ac wele farch du; a’r hwn oedd yn eistedd arno oedd a chanddo glorian yn ei law;</verse>
			<verse number="6">a chlywais fel pe bai llais ynghanol y pedwar anifail, yn dywedyd, Choinics o wenith er denar, a thri choinics o haidd er denar; a’r olew a’r gwin, na wna niweid iddynt.</verse>
			<verse number="7">A phan agorodd y bedwaredd sel, clywais lais y pedwerydd anifail yn dywedyd, Tyred;</verse>
			<verse number="8">a gwelais, ac wele, farch gwelw-las; a’r hwn oedd yn eistedd arno, yr enw iddo oedd Marwolaeth; ac Hades a ganlynai gydag ef; a rhoddwyd iddo awdurdod ar y bedwaredd ran o’r ddaear, i ladd â chleddyf ac â newyn ac â marwolaeth a thrwy fwystfilod y ddaear.</verse>
			<verse number="9">A phan agorodd y bummed sel, gwelais tan yr allor eneidiau y rhai a laddesid oblegid gair Duw ac oblegid y dystiolaeth oedd ganddynt;</verse>
			<verse number="10">a gwaeddasant â llais mawr, gan ddywedyd, Hyd pa hyd, Feistr, y Sanctaidd a Gwir, nad wyt yn barnu, ac yn cymmeryd dialedd ein gwaed ar y rhai sy’n trigo ar y ddaear?</verse>
			<verse number="11">A rhoddwyd iddynt, i bob un, laes-wisg wen; a dywedwyd wrthynt orphwys etto ychydig amser, hyd oni chyflawnid rhif eu cyd-weision a’u brodyr, y rhai oedd ar fedr eu lladd, fel y cawsent hwythau hefyd.</verse>
			<verse number="12">A gwelais pan agorodd y chweched sel, a daear-gryn mawr a ddigwyddodd, a’r haul a aeth yn ddu fel sachlen flew,</verse>
			<verse number="13">a’r lleuad i gyd a aeth fel gwaed, a ser y nef a syrthiasant ar y ddaear, fel y mae ffigys-bren yn bwrw ei ffigys anaddfed, pan gan wynt mawr yr ysgydwir;</verse>
			<verse number="14">a’r nef a roddwyd heibio fel ysgrif-rol, pan y’i torchir; a phob mynydd ac ynys o’u lleoedd y’u symmudwyd;</verse>
			<verse number="15">a brenhinoedd y ddaear, a’r pennaethiaid, a’r milwriaid, a’r goludogion, a’r rhai cedyrn, a phob caethwas a gŵr rhydd, a guddiasant eu hunain yn y gogfeydd ac ynghreigiau y mynyddoedd;</verse>
			<verse number="16">a dywedasant wrth y mynyddoedd a’r creigiau, Syrthiwch arnom, a chuddiwch ni oddiwrth wyneb yr Hwn sy’n eistedd ar yr orsedd-faingc, ac oddiwrth lid yr Oen,</verse>
			<verse number="17">canys daeth dydd mawr eu llid, a phwy a eill sefyll?</verse>
		</chapter>
		<chapter number="7">
			<verse number="1">Ar ol hyn y gwelais bedwar angel yn sefyll wrth bedair congl y ddaear, yn dal pedwar gwynt y ddaear, fel na chwythai gwynt ar y ddaear, nac ar y môr, nac ar neb rhyw bren.</verse>
			<verse number="2">A gwelais angel arall yn esgyn o godiad haul, a chanddo sel y Duw Byw; a gwaeddodd â llais mawr wrth y pedwar angel, i’r rhai y rhoddwyd niweidio’r ddaear a’r môr,</verse>
			<verse number="3">gan ddywedyd, Na niweidiwch y ddaear, na’r môr, na’r preniau, nes darfod i ni selio gweision ein Duw, ar eu talcennau.</verse>
			<verse number="4">A chlywais nifer y rhai a seliwyd, cant a phedair a deugain o filoedd wedi eu selio, allan o bob llwyth meibion Israel:</verse>
			<verse number="5">o lwyth Iwdah, ddeuddeng mil wedi eu selio; o Iwyth Reuben, ddeuddeng mil; o lwyth Gad, ddeuddeng mil;</verse>
			<verse number="6">o lwyth Asher, ddeuddeng mil; o lwyth Nephthali, ddeuddeng mil; o lwyth Manashsheh, ddeuddeng mil;</verse>
			<verse number="7">o lwyth Shimeon, ddeuddeng mil; o lwyth Lefi, ddeuddeng mil; o lwyth Issachar, ddeuddeng mil;</verse>
			<verse number="8">o lwyth Sabwlon, ddeuddeng mil; o lwyth Ioseph, ddeuddeng mil; o lwyth Beniamin, ddeuddeng mil wedi eu selio.</verse>
			<verse number="9">Ar ol hyn gwelais, ac wele dyrfa fawr, yr hon ei rhifo ni allai neb, allan o bob cenedl a llwythau a phobloedd a thafodau, yn sefyll o flaen yr orsedd-faingc a cher bron yr Oen, wedi ei gwisgo mewn llaes-wisgoedd gwynion, a phalmwydd yn eu dwylaw;</verse>
			<verse number="10">a gwaeddant â llais mawr, gan ddywedyd, Iachawdwriaeth i’n Duw, yr Hwn sydd yn eistedd ar yr orseddfaingc, ac i’r Oen.</verse>
			<verse number="11">A’r holl angylion oedd yn sefyll o amgylch yr orsedd-faingc a’r henuriaid a’r pedwar anifail; a syrthiasant i lawr o flaen yr orsedd-faingc, ar eu gwynebau, ac addolasant Dduw, gan ddywedyd, Amen.</verse>
			<verse number="12">Y fendith a’r gogoniant a’r doethineb a’r diolch a’r anrhydedd a’r gallu a’r nerth a fyddo i’n Duw yn oes oesoedd. Amen.</verse>
			<verse number="13">Ac attebodd un o’r henuriaid, gan ddywedyd wrthyf, Y rhai hyn, wedi eu gwisgo â llaes-wisgoedd gwynion, pwy ydynt; ac o ba le y daethant?</verse>
			<verse number="14">A dywedais wrtho, Fy arglwydd, tydi a wyddost. A dywedodd wrthyf, Y rhai hyn yw’r rhai sy’n dyfod allan o’r gorthrymder mawr; a golchasant eu llaes-wisgoedd, a channasant hwynt yngwaed yr Oen;</verse>
			<verse number="15">o achos hyn y maent o flaen gorsedd-faingc Duw, ac Ei wasanaethu y maent ddydd a nos yn Ei deml: a’r Hwn sydd yn eistedd ar yr orsedd-faingc a dabernacla drostynt;</verse>
			<verse number="16">ni fydd arnynt newyn mwyach, ac ni fydd arnynt syched mwyach; ac ni thery yr haul er dim arnynt, na dim gwres, canys yr Oen,</verse>
			<verse number="17">yr Hwn sydd ynghanol yr orsedd-faingc, a’u bugeilia ac a’u harwain at ffynhonnau dyfroedd bywyd, a Duw a sych ymaith bob deigr oddiwrth eu llygaid.</verse>
		</chapter>
		<chapter number="8">
			<verse number="1">A phan agorodd y seithfed sel, bu distawrwydd yn y nef am oddeutu hanner awr;</verse>
			<verse number="2">a gwelais y saith angel, y rhai sydd ger bron Duw yn eu sefyll; a rhoddwyd iddynt saith udgorn.</verse>
			<verse number="3">Ac angel arall a ddaeth, a safodd ar yr allor, a chanddo thusser aur; a rhoddwyd iddo arogl-darth lawer fel y’i rhoddai at weddïau y saint oll, ar yr allor aur oedd o flaen yr orsedd-faingc.</verse>
			<verse number="4">Ac esgynodd mwg yr arogl-darth gyda gweddïau’r saint, o law’r angel, ger bron Duw.</verse>
			<verse number="5">A chymmerodd yr angel y thusser, a llawn-llenwodd hi o dân yr allor, a bwriodd hi ar y ddaear; a bu taranau, a lleisiau, a mellt, a daeargryn.</verse>
			<verse number="6">A’r saith angel, y rhai oedd a chanddynt y saith udgorn, a ymbarottoisant i udganu.</verse>
			<verse number="7">A’r cyntaf a udganodd, a bu cenllysg a thân wedi eu cymmysgu â gwaed, a bwriwyd hwy ar y ddaear; a thraian y ddaear a lwyr-losgwyd, a thraian y coed a lwyr-losgwyd, a’r holl laswellt a lwyr-losgwyd.</verse>
			<verse number="8">A’r ail angel a udganodd, ac fel pe bai mynydd mawr, a thân yn ei losgi ef, a fwriwyd i’r môr; ac aeth traian y môr yn waed;</verse>
			<verse number="9">a bu farw traian y creaduriaid a oedd yn y môr, y rhai oedd a chanddynt fywyd; a thraian y llongau a ddinystriwyd.</verse>
			<verse number="10">A’r trydydd angel a udganodd, a syrthiodd o’r nef seren fawr yn llosgi fel llusern; a syrthiodd ar draian yr afonydd, ac ar ffynhonnau’r dyfroedd.</verse>
			<verse number="11">Ac enw’r seren a elwir Wermod; ac aeth traian y dyfroedd yn wermod, a llawer o ddynion a fuant feirw gan y dyfroedd, gan mai yn chwerwon y’u gwnaethpwyd.</verse>
			<verse number="12">A’r pedwerydd angel a udganodd, a tharawyd traian yr haul, a thraian y lleuad, a thraian y ser, fel y tywyllid eu traian; ac na fyddai i’r dydd lewyrchu, am ei draian; ac y nos yr un ffunud.</verse>
			<verse number="13">A gwelais a chlywais eryr yn ehedeg ynghanol y nef, yn dywedyd â llef fawr, Gwae, gwae, gwae, i’r rhai sy’n trigo ar y ddaear, o herwydd lleisiau eraill yr udgorn, o eiddo’r tri angel y sydd ar fedr udganu.</verse>
		</chapter>
		<chapter number="9">
			<verse number="1">A’r pummed angel a udganodd, a gwelais seren o’r nef, wedi syrthio ar y ddaear; a rhoddwyd iddo agoriad pydew affwys:</verse>
			<verse number="2">ac agorodd efe bydew affwys, ac esgynodd mwg o’r pydew, fel mwg ffwrn fawr; a thywyllwyd yr haul a’r awyr gan fwg y pydew;</verse>
			<verse number="3">ac allan o’r mwg y daeth locustiaid ar y ddaear; a rhoddwydd iddynt allu, fel y mae gallu gan ysgorpionau’r ddaear;</verse>
			<verse number="4">a dywedwyd wrthynt na niweidient laswellt y ddaear, na dim sydd wyrddlas, nac un pren, ond yn unig y dynion y sydd heb ganddynt sel Duw ar eu talcennau:</verse>
			<verse number="5">a rhoddwyd iddynt na laddent hwynt, ond iddynt gael eu poeni bum mis; a’u poen oedd fel poen ysgorpion pan darawo ddyn.</verse>
			<verse number="6">Ac yn y dyddiau hyny y cais dynion farwolaeth, ac ni chânt mo’ni; a chwennychant farw, ond ffoi y mae marwolaeth oddiwrthynt.</verse>
			<verse number="7">A dulliau y locustiaid oeddynt debyg i feirch wedi eu parottoi i ryfel; ac ar y pennau yr oedd fel pe bai coronau tebyg i aur; a’u gwynebau fel gwynebau dynion:</verse>
			<verse number="8">ac yr oedd ganddynt wallt fel gwallt gwragedd: a’u dannedd fel yr eiddo llewod oeddynt;</verse>
			<verse number="9">ac yr oedd ganddynt lurigau fel llurigau haiarn, a swn eu hadenydd oedd fel swn cerbydau, o feirch lawer yn rhedeg i ryfel;</verse>
			<verse number="10">ac yr oedd ganddynt gynffonau tebyg i ’scorpion-au, a cholynnau; ac yn eu cynffonnau y mae eu gallu i niweidio dynion bum mis;</verse>
			<verse number="11">a throstynt y mae ganddynt yn frenhin angel affwys, a ’r enw iddo yw yn Hebraeg, Abadon; ac yn y Roeg, yr enw Apoluon sydd iddo.</verse>
			<verse number="12">Y wae gyntaf a aeth heibio; wele, dyfod y mae etto ddwy wae ar ol hyn.</verse>
			<verse number="13">A’r chweched angel a udganodd, a chlywais lais o gyrn yr allor aur,</verse>
			<verse number="14">yr hon sydd ger bron Duw, yn dywedyd wrth y chweched angel, yr hwn oedd a chanddo yr udgorn, Gollwng yn rhydd y pedwar angel y sydd wedi eu rhwymo wrth yr afon fawr Euphrates.</verse>
			<verse number="15">A gollyngwyd y pedwar angel, y rhai oeddynt wedi eu parottoi am yr awr a diwrnod a mis a blwyddyn, fel y lladdent y traian o ddynion.</verse>
			<verse number="16">A rhifedi lluoedd y gwŷr meirch oedd ddwy fyrddiwn o fyrddiynnau: clywais eu rhifedi.</verse>
			<verse number="17">Ac fel hyn y gwelais y meirch yn y weledigaeth, a’r rhai oedd yn eistedd arnynt a chanddynt lurigau o liw tân a lliw huacinth a lliw brwmstan; a phennau’r meirch, fel pennau llewod; ac allan o’u safnau y mae tân yn dyfod, a mwg, a brwmstan.</verse>
			<verse number="18">A chan y tri phla hyn y llâs traian dynion, gan y tan a’r mwg a’r brwmstan a oedd yn dyfod allan o’u safnau;</verse>
			<verse number="19">canys gallu’r meirch, yn eu safnau y mae, ac yn eu cynffonnau, canys eu cynffonnau oeddynt debyg i seirph; a chanddynt bennau; ac â hwynt y niweidiant.</verse>
			<verse number="20">A’r gweddill o ddynion, y rhai ni laddwyd gan y plaau hyn, nid edifarhasant oddiwrth weithredoedd eu dwylaw fel nad addolent gythreuliaid a’r eulunod aur ac arian a phres a maen a phren, y rhai ni allant na gweled na chlywed na rhodio.</verse>
			<verse number="21">Ac nid edifarhasant oddiwrth eu llofruddiaethau, nac oddiwrth eu swyn-gyfareddion, nac oddiwrth eu godineb, nac oddiwrth eu lladradau.</verse>
		</chapter>
		<chapter number="10">
			<verse number="1">A gwelais angel cryf arall yn disgyn o’r nef, wedi ei wisgo â chwmmwl; a’r enfys oedd ar ei ben, a’i wyneb fel yr haul, ac ei draed fel colofnau o dân;</verse>
			<verse number="2">ac a chanddo yn ei law lyfr bychan wedi ei agoryd: a gosododd ei droed dehau ar y môr, a’r aswy ar y tir;</verse>
			<verse number="3">a gwaeddodd â llais mawr fel y mae llew yn rhuo; a phan waeddodd, adroddodd y saith daran eu lleisiau.</verse>
			<verse number="4">A phan adroddodd y saith daran eu lleisiau, yr oeddwn ar fedr ysgrifenu, a chlywais lais o’r nef yn dywedyd, Selia y pethau a adroddodd y saith daran, ac nac ysgrifena hwynt.</verse>
			<verse number="5">A’r angel, yr hwn a welais yn sefyll ar y môr ac ar y tir, a gododd ei law ddehau i’r nef,</verse>
			<verse number="6">a thyngodd i’r Hwn sydd yn byw yn oes oesodd, yr Hwn a greodd y nef a’r pethau sydd ynddi, a’r ddaear a’r pethau sydd ynddi, a’r môr a’r pethau sydd ynddo, Amser ni fydd mwyach;</verse>
			<verse number="7">eithr yn nyddiau llais y seithfed angel, pan fo ar fedr udganu, yna y gorphenwyd dirgelwch Duw, fel yr efengylodd i’w weision Ei hun, y prophwydi.</verse>
			<verse number="8">A’r llais yr hwn a glywais o’r nef, a glywais drachefn yn llefaru wrthyf, ac yn dywedyd, Dos, cymmer y llyfr sydd yn agored yn llaw yr angel y sy’n sefyll ar y môr ac ar y tir.</verse>
			<verse number="9">Ac aethum at yr angel, gan ddywedyd wrtho roddi i mi y llyfr bychan. A dywedodd wrthyf, Cymmer a bwytta ef; a chwerwa efe dy fol di, eithr yn dy enau y bydd felus fel mel.</verse>
			<verse number="10">A chymmerais y llyfr bychan allan o law’r angel, a bwytteais ef; ac yr oedd efe yn fy ngenau fel mel, yn felus; a phan fwyttaswn ef, chwerwyd fy mol.</verse>
			<verse number="11">A dywedasant wrthyf, Y mae rhaid i ti drachefn brophwydo i bobloedd a chenhedloedd ac ieithoedd a brenhinoedd lawer.</verse>
		</chapter>
		<chapter number="11">
			<verse number="1">A rhoddwyd i mi gorsen debyg i wialen, a dywedodd, Cyfod, a mesura deml Dduw, a’r allor, a’r rhai sy’n addoli ynddi;</verse>
			<verse number="2">ac y cyntedd y sydd o’r tu allan i’r deml, bwrw allan; ac ef na fesura, canys rhoddwyd ef i’r cenhedloedd, a’r ddinas sanctaidd a fathrant ddeufis a deugain.</verse>
			<verse number="3">A rhoddaf i’m dau dyst, a phrophwydant fil a deucant a thrugain o ddyddiau, wedi ymwisgo â sach-liain.</verse>
			<verse number="4">Y rhai hyn yw’r ddwy olew-wydden a’r ddau ganhwyllbren y sy’n sefyll ger bron Arglwydd y ddaear:</verse>
			<verse number="5">ac os iddynt hwy yr ewyllysia neb wneuthur niweid, tân sy’n myned allan o’u genau, ac yn bwytta eu gelynion; ac os rhyw un a ewyllysia eu niweidio hwynt, fel hyn y mae’n rhaid iddo gael ei ladd.</verse>
			<verse number="6">Y rhai hyn sydd a chanddynt y gallu i gau’r nef fel na bo gwlaw yn gwlawio am ddyddiau eu prophwydoliaeth; a gallu sydd ganddynt ar y dyfroedd, i’w troi hwynt yn waed, ac i daro’r ddaear â phob pla, cyn fynyched ag y mynnont.</verse>
			<verse number="7">A phan ddarffo iddynt orphen eu tystiolaeth, y bwystfil y sy’n esgyn allan o affwys a wna ryfel â hwynt, ac a’u gorchfyga, ac a’u lladd:</verse>
			<verse number="8">ac eu cyrph a orweddant ar lydanfa y ddinas fawr, yr hon a elwir, yn ysprydol, Sodom, ac Yr Aipht, lle y bu i’w Harglwydd hefyd Ei groes-hoelio;</verse>
			<verse number="9">ac edrych y mae rhai o’r bobloedd a llwythau ac ieithoedd a chenhedloedd, ar eu cyrph dridiau a hanner, ac i’w cyrph ni adawant eu rhoddi mewn bedd.</verse>
			<verse number="10">A’r rhai sy’n trigo ar y ddaear, llawenychu y maent trostynt ac yn ymhyfrydu, a rhoddion a ddanfonant i’w gilydd, canys y rhai hyn, y ddau brophwyd, a boenasant y rhai oedd yn trigo ar y ddaear.</verse>
			<verse number="11">Ac ar ol y tridiau a hanner, yspryd bywyd oddiwrth Dduw a aeth i mewn iddynt, a safasant ar eu traed, ac ofn mawr a syrthiodd ar y rhai a’u gwelent;</verse>
			<verse number="12">a chlywsant lais mawr o’r nef, yn dywedyd wrthynt, Deuwch i fynu yma; ac aethant i fynu i’r nef yn y cwmmwl, ac eu gweled a fu i’w gelynion.</verse>
			<verse number="13">Ac yn yr awr honno y digwyddodd daear-gryn mawr, a’r ddegfed ran o’r ddinas a syrthiodd; a lladdwyd yn y daear-gryn nifer enwau’r bobl, saith mil; a’r lleill a aethant yn frawychus, a rhoisant ogoniant i Dduw’r nef.</verse>
			<verse number="14">Yr ail wae a aeth heibio. Wele, y drydedd wae sy’n dyfod yn fuan.</verse>
			<verse number="15">A’r seithfed angel a udganodd, a bu lleisiau mawrion yn y nef, yn dywedyd, Aeth teyrnas y byd yn deyrnas ein Harglwydd a’i Grist, a theyrnasa Efe yn oes oesoedd.</verse>
			<verse number="16">A’r pedwar henuriad ar hugain, y rhai sydd ger bron Duw yn eistedd ar eu gorsedd-feingciau, a syrthiasant ar eu gwynebau,</verse>
			<verse number="17">ac a addolasant Dduw, gan ddywedyd, Diolchwn i Ti, Arglwydd Dduw, yr Hollalluog, yr Hwn ydyw ac yr Hwn oedd, oblegid cymmeryd o Honot Dy allu mawr, a theyrnasu;</verse>
			<verse number="18">a’r cenhedloedd a ddigiasant; a daeth Dy ddig, ac amser y meirw i’w barnu, a’r amser i roi eu gwobr i’th weision y prophwydi a’r saint a’r rhai sy’n ofni Dy enw, y bychain a’r mawrion, ac i ddifetha’r rhai sy’n difetha’r ddaear.</verse>
			<verse number="19">Ac agorwyd teml Dduw, yr hon sydd yn y nef, a gwelwyd arch Ei gyfammod yn Ei deml; a bu mellt a lleisiau a tharanau a daear-gryn a chenllysg mawr.</verse>
		</chapter>
		<chapter number="12">
			<verse number="1">Ac arwydd mawr a welwyd yn y nef, gwraig wedi ei gwisgo â’r haul, a’r lleuad tan ei thraed, ac ar ei phen goron o ddeuddeg seren;</verse>
			<verse number="2">ac yn feichiog; a gwaeddi y mae mewn gwewyr, ac mewn poen i esgor.</verse>
			<verse number="3">A gwelwyd arwydd arall yn y nef, ac wele ddraig goch fawr, a chanddi saith pen a deg corn, ac ar ei phennau saith meitr;</verse>
			<verse number="4">a’i chynffon sy’n tynu traian ser y nef, a bwriodd hwynt i’r ddaear. A’r ddraig a safodd ger bron y wraig ar fedr esgor, fel, pan esgorai, ei phlentyn y bwyttai.</verse>
			<verse number="5">Ac esgorodd hi ar fab, gwrryw, yr hwn sydd ar fedr bugeilio’r holl genhedloedd â gwialen haiarn. A chipiwyd ei phlentyn at Dduw ac at Ei orsedd-faingc;</verse>
			<verse number="6">a’r wraig a ffodd i’r anialwch, lle y mae ganddi yno le a barottowyd oddiwrth Dduw, fel yno y porthent hi fil a deucant a thrugain o ddyddiau.</verse>
			<verse number="7">A digwyddodd rhyfel yn y nef; Michael a’i angylion a aethant i ryfela â’r ddraig; a’r ddraig a ryfelodd, ac ei hangylion;</verse>
			<verse number="8">ac ni orfuant, a’u lle ni chafwyd mwyach yn y nef.</verse>
			<verse number="9">A bwriwyd y ddraig fawr i lawr, yr hen sarph, yr hon a elwir Diafol a Satan, yr hon sy’n arwain ar gyfeiliorn y byd oll; bwriwyd hi i’r ddaear; ac ei hangylion, ynghyda hi, a fwriwyd.</verse>
			<verse number="10">A chlywais lais mawr yn y nef, yn dywedyd, Yn awr y daeth yr iachawdwriaeth a’r gallu a theyrnas ein Duw, ac awdurdod Ei Grist, canys bwriwyd i’r llawr gyhuddwr ein brodyr, yr hwn sydd yn eu cyhuddo ger bron ein Duw ddydd a nos;</verse>
			<verse number="11">a hwy a orchfygasant ef o herwydd yr Oen, ac o herwydd gair eu tystiolaeth; ac ni charasant eu heinioes hyd angau.</verse>
			<verse number="12">O herwydd hyn ymhyfrydwch, y nefoedd a’r rhai sy’n trigo ynddynt hwy. Gwae’r ddaear a’r môr, canys disgynodd diafol attoch; a chanddo lid mawr, gan wybod mai ychydig amser sydd ganddo.</verse>
			<verse number="13">A phan welodd y ddraig y bwriwyd hi i’r ddaear, erlidiodd y wraig a esgorodd ar y gwrryw,</verse>
			<verse number="14">a rhoddwyd i’r wraig ddwy aden yr eryr mawr, fel yr ehedai i’r anialwch, i’w lle, lle y porthir hi yno am amser ac amseroedd a hanner amser, oddiwrth wyneb y sarph.</verse>
			<verse number="15">A bwriodd y sarph o’i safn, ar ol y wraig, ddwfr fel afon, fel y gwnai iddi ei dwyn gan yr afon.</verse>
			<verse number="16">A chymmorth a roes y ddaear i’r wraig; ac agorodd y ddaear ei genau, a llyngcodd yr afon yr hon a fwriodd y ddraig o’i safn.</verse>
			<verse number="17">A llidodd y ddraig wrth y wraig, ac aeth ymaith i wneuthur rhyfel â’r lleill o’i had hi, y rhai sy’n cadw gorchymynion Duw ac yn dal tystiolaeth Iesu; a safodd ar dywed y môr.</verse>
		</chapter>
		<chapter number="13">
			<verse number="1">A gwelais, o’r môr bwystfil a ddaeth i fynu, a chanddo ddeg corn a saith ben, ac ar ei gyrn ddeg meitr, ac ar ei bennau enwau cabledd.</verse>
			<verse number="2">A’r bwystfil, yr hwn a welais, oedd debyg i lewpard, a’i draed fel yr eiddo arth, a’i safn fel safn llew; a rhoddodd y ddraig iddo ei gallu a’i gorsedd-faingc, ac awdurdod mawr;</verse>
			<verse number="3">ac un o’i bennau fel wedi ei archolli hyd farwolaeth; a’i bla marwol a iachawyd,</verse>
			<verse number="4">a rhyfeddodd yr holl ddaear ar ol y bwystfil, ac addolasant y ddraig o herwydd rhoddi o honi ei hawdurdod i’r bwystfil; ac addolasant y bwystfil, gan ddywedyd, Pwy sydd debyg i’r bwystfil? a phwy a fedr ryfela ag ef?</verse>
			<verse number="5">A rhoddwyd iddo enau yn llefaru pethau mawrion, a chableddau; a rhoddwyd iddo awdurdod i aros ddau fis a deugain;</verse>
			<verse number="6">ac agorodd ei enau er cabledd yn erbyn Duw, i gablu Ei enw a’i dabernacl, sef y rhai, yn y nef y mae eu trigfa.</verse>
			<verse number="7">A rhoddwyd iddo wneuthur rhyfel â’r saint ac eu gorchfygu; a rhoddwyd iddo awdurdod dros bob llwyth a phobl ac iaith a chenedl;</verse>
			<verse number="8">ac ei addoli ef a wnaiff pawb y sy’n trigo ar y ddaear, yr hwn nad ysgrifenwyd ei enw yn llyfr bywyd yr Oen yr Hwn a laddwyd o seiliad y byd.</verse>
			<verse number="9">Os yw neb a chanddo glust, gwrandawed.</verse>
			<verse number="10">Os yw neb i gaethiwed, i gaethiwed y cilia; os â chleddyf y lladd neb, y mae rhaid iddo ef gael â chleddyf ei ladd. Yma y mae amynedd a ffydd y saint.</verse>
			<verse number="11">A gwelais fwystfil arall yn dyfod i fynu o’r ddaear; a chanddo yr oedd dau gorn tebyg i oen, a llefarai fel draig:</verse>
			<verse number="12">ac awdurdod y bwystfil cyntaf, y cwbl, a arfera efe yn ei wydd, a gwneud y mae i’r ddaear a’r rhai sy’n trigo ynddi, addoli’r bwystfil cyntaf, yr hwn yr iachawyd ei bla marwol;</verse>
			<verse number="13">a gwneuthur arwyddion mawrion y mae, fel y gwna i dân o’r nef ddisgyn ar y ddaear yngwydd dynion:</verse>
			<verse number="14">ac ar gyfeiliorn yr arwain y rhai sy’n trigo ar y ddaear o herwydd yr arwyddion y rhai y rhoddwyd iddo eu gwneuthur yngwydd y bwystfil, gan ddywedyd wrth y rhai sy’n trigo ar y ddaear, wneuthur delw i’r bwystfil y sydd a chanddo bla’r cleddyf a byw o hono.</verse>
			<verse number="15">A rhoddwyd iddo roi anadl i ddelw’r bwystfil, fel y llefarai delw’r bwystfil, ac y parai i gymmaint ag nad addolent ddelw’r bwystfil, gael eu lladd:</verse>
			<verse number="16">a gwneud y mae i bawb, y bychain a’r mawrion, ac y goludogion a’r tlodion, ac y rhyddion a’r caethion, i roddi iddynt nod ar eu llaw ddehau, neu ar eu talcennau;</verse>
			<verse number="17">ac na allo neb brynu na gwerthu, oddieithr yr hwn sydd a chanddo y nod, enw’r bwystfil, neu rifedi ei enw.</verse>
			<verse number="18">Yma y mae’r doethineb. Yr hwn sydd a chanddo ddeall, rhifed rifedi’r bwystfil, canys rhifedi dyn yw; a’i rifedi yw chwe chant a thrugain a chwech.</verse>
		</chapter>
		<chapter number="14">
			<verse number="1">A gwelais, ac wele, Yr Oen yn sefyll ar Fynydd Tsion, ac ynghydag Ef gant a phedwar a deugain o filoedd a chanddynt Ei enw ac enw Ei Dad yn ysgrifenedig ar eu talcennau.</verse>
			<verse number="2">A chlywais lais o’r nef, fel llais dyfroedd lawer, ac fel llais taran fawr; a’r llais, yr hwn a glywais, oedd fel yr eiddo telynorion yn canu eu telynnau;</verse>
			<verse number="3">a chanu y maent fel pe bai ganiad newydd ger bron yr orsedd-faingc, a cher bron y pedwar anifail a’r henuriaid: ac ni allai neb ddysgu’r gân oddieithr y cant a phedwar a deugain o filoedd, y rhai a brynesid oddiar y ddaear.</verse>
			<verse number="4">Y rhai hyn yw’r rhai gyda gwragedd ni halogesid hwynt, canys gwyryfon ydynt: y rhai hyn yw’r rhai sy’n canlyn Yr Oen pa le bynnag yr elo.</verse>
			<verse number="5">Y rhai hyn a brynwyd oddiwrth ddynion, yn flaen-ffrwyth i Dduw ac i’r Oen: ac yn eu genau ni chaed celwydd: dianaf ydynt.</verse>
			<verse number="6">A gwelais angel arall yn ehedeg ynghanol y nef, a chanddo efengyl dragywyddol i efengylu i’r rhai sy’n trigo ar y ddaear,</verse>
			<verse number="7">ac i bob cenedl a llwyth ac iaith a phobl, yn dywedyd â llais mawr, Ofnwch Dduw, a rhoddwch Iddo ogoniant, canys daeth awr Ei farn, ac addolwch yr Hwn a wnaeth y nef a’r ddaear a’r môr a ffynhonnau dyfroedd.</verse>
			<verse number="8">Ac un arall, ail angel, a ganlynodd, yn dywedyd, Syrthiodd, syrthiodd Babulon Fawr, yr hon, o win llid ei godineb, a ddiododd yr holl genhedloedd.</verse>
			<verse number="9">Ac angel arall, trydydd, a’u canlynodd, yn dywedyd â llais mawr, Os yw neb yn addoli’r bwystfil a’i ddelw, ac yn derbyn nod ar ei dalcen neu ar ei law,</verse>
			<verse number="10">efe hefyd a yf o win llid Duw, yr hwn a barottowyd yn ddigymmysg yn phiol Ei ddigofaint; a phoenir ef â thân a brwmstan yngwydd yr angylion sanctaidd, ac yngwydd Yr Oen;</verse>
			<verse number="11">a mwg eu poenedigaeth, yn oes oesoedd y mae yn myned i fynu; ac nid oes gorphwysdra ddydd na nos, i’r rhai sy’n addoli’r bwystfil a’i ddelw, ac os yw neb yn derbyn nod ei enw.</verse>
			<verse number="12">Yma y mae amynedd y saint, y rhai sy’n cadw gorchymynion Duw a ffydd Iesu.</verse>
			<verse number="13">A chlywais lais o’r nef yn dywedyd, Ysgrifena, Gwyn eu byd y meirw, y rhai yn yr Arglwydd a drengant, o hyn allan; Ië, medd yr Yspryd, fel y gorphwysont o’u llafur, canys eu gweithredoedd sy’n canlyn ynghyda hwynt.</verse>
			<verse number="14">A gwelais, ac wele, gwmmwl gwyn; ac ar y cwmmwl un yn ei eistedd, tebyg i fab dyn, a chanddo ar ei ben goron aur, ac yn ei law, grymman llym.</verse>
			<verse number="15">Ac angel arall a ddaeth allan o’r deml, yn gwaeddi â llais mawr wrth yr hwn yn ei eistedd ar y cwmmwl, Danfon dy grymman, a meda, canys daeth yr awr i fedi, canys tra-addfedodd cynhauaf y ddaear;</verse>
			<verse number="16">a bwriodd yr hwn yn ei eistedd ar y cwmmwl, ei grymman ar y ddaear, a medwyd y ddaear.</verse>
			<verse number="17">Ac angel arall a ddaeth allan o’r deml y sydd yn y nef, a chanddo yntau hefyd grymman llym.</verse>
			<verse number="18">Ac angel arall a ddaeth allan o’r allor, yr hwn sydd a chanddo allu ar y tân, a lleisiodd â llais mawr wrth yr hwn oedd a chanddo’r crymman llym, gan ddywedyd, Danfon dy grymman llym di, a chasgla rawn-sypiau gwinwydden y ddaear, canys llawn-addfedodd ei grawn.</verse>
			<verse number="19">A bwriodd yr angel ei grymman i’r ddaear, a chynhauafodd rawnwin gwinwydden y ddaear, a bwriodd i gerwyn llid Duw, y gerwyn fawr.</verse>
			<verse number="20">A sathrwyd y gerwyn tu allan i’r ddinas, a daeth allan waed o’r gerwyn, hyd at ffroenau’r meirch, am fil a chwe chant o ’stadiau.</verse>
		</chapter>
		<chapter number="15">
			<verse number="1">A gwelais arwydd arall yn y nef, mawr a rhyfeddol, saith angel a chanddynt saith bla, y rhai diweddaf, canys ynddynt hwy y gorphenwyd llid Duw.</verse>
			<verse number="2">A gwelais fel pe bai fôr o wydr, yn gymmysg â thân, a’r gorchfygwyr oddiwrth y bwystfil, ac oddiwrth ei ddelw, ac oddiwrth rifedi ei enw, yn sefyll ar y môr gwydr, a chanddynt delynnau Duw.</verse>
			<verse number="3">A chanu y maent gân Mosheh, gwas Duw, a chân Yr Oen, gan ddywedyd, Mawr a rhyfeddol yw Dy weithredoedd, Arglwydd Dduw, yr Hollalluog; Cyfiawn a gwir yw Dy ffyrdd, Brenhin yr oesoedd;</verse>
			<verse number="4">Pwy nad ofna, Arglwydd, a gogoneddu Dy enw, canys yr unig Sanctaidd wyt, Canys yr holl genhedloedd a ddeuant, ac a addolant ger Dy fron, canys Dy gyfiawnderau a amlygwyd.</verse>
			<verse number="5">Ac ar ol y pethau hyn y gwelais, ac agorwyd teml tabernacl y dystiolaeth yn y nef;</verse>
			<verse number="6">a daeth allan y saith angel y sydd a chanddynt y saith bla, allan o’r deml, wedi eu gwisgo â maen pur a disglair, ac wedi eu gwregysu am eu dwyfronnau â gwregysau aur.</verse>
			<verse number="7">Ac un o’r pedwar anifail a roes i’r saith angel saith phiol aur, yn orlawn o lid Duw, yr Hwn sy’n byw yn oes oesoedd.</verse>
			<verse number="8">A gorlenwyd y deml o fwg oddiwrth ogoniant Duw, ac oddiwrth Ei allu; ac ni allai neb fyned i mewn i’r deml, nes gorphen o saith bla y saith angel.</verse>
		</chapter>
		<chapter number="16">
			<verse number="1">A chlywais lais mawr o’r deml yn dywedyd wrth y saith angel, Ewch a thywelltwch allan y saith phiol llid Duw i’r ddaear.</verse>
			<verse number="2">Ac aeth y cyntaf ymaith a thywalltodd allan ei phiol i’r ddaear: ac aeth hi yn gornwyd drwg a blin ar y dynion oedd a chanddynt nod y bwystfil, a’r rhai a addolent ei ddelw.</verse>
			<verse number="3">A’r ail a dywalltodd allan ei phiol i’r môr; ac yr aeth hi yn waed fel yr eiddo dyn marw; a phob enaid byw a fu farw, sef y pethau yn y môr.</verse>
			<verse number="4">A’r trydydd a dywalltodd allan ei phiol i’r afonydd a’r ffynhonnau dyfroedd; ac yr aeth hi yn waed.</verse>
			<verse number="5">A chlywais angel y dyfroedd yn dywedyd, Cyfiawn wyt, yr Hwn ydyw ac yr Hwn oedd, Y Sanctaidd, gan mai’r pethau hyn a fernaist;</verse>
			<verse number="6">Canys gwaed saint a phrophwydi a dywalltasant allan, A gwaed a roddaist iddynt hwy i’w yfed. Haeddu y maent.</verse>
			<verse number="7">A chlywais yr allor yn dywedyd, Ië, Arglwydd Dduw, yr Hollalluog, gwir a chyfiawn yw Dy farnau.</verse>
			<verse number="8">A’r pedwerydd a dywalltodd allan ei phiol ar yr haul;</verse>
			<verse number="9">a rhoddwyd iddo i boethi dynion â thân: a phoethwyd dynion â phoethder mawr; a chablasant enw Duw, yr Hwn sydd a Chanddo y gallu ar y plaau hyn; ac nid edifarhasant i roi Iddo ogoniant.</verse>
			<verse number="10">A’r pummed a dywalltodd allan ei phiol ar orsedd-faingc y bwystfil, ac aeth ei deyrnas yn dywylledig: a chnoisant eu tafodau gan y boen,</verse>
			<verse number="11">a chablasant Dduw’r nef o herwydd eu poenau ac o herwydd eu cornwydydd; ac nid edifarhasant oddiwrth eu gweithredoedd.</verse>
			<verse number="12">A’r chweched a dywalltodd allan ei phiol ar yr afon fawr, yr Euphrates; a sychodd ei dwfr fel y parottoid ffordd y brenhinoedd sydd o godiad haul.</verse>
			<verse number="13">A gwelais yn dyfod allan o safn y ddraig, ac allan o safn y bwystfil, ac allan o enau y gau-brophwyd, dri yspryd aflan fel llyffaint,</verse>
			<verse number="14">canys ysprydion cythreuliaid ydynt, yn gwneuthur arwyddion, y rhai sy’n myned allan ar frenhinoedd y ddaear oll, i’w casglu hwy i ryfel dydd mawr Duw, Yr Hollalluog.</verse>
			<verse number="15">(Wele, dyfod yr wyf fel lleidr. Gwyn ei fyd yr hwn sy’n gwylied, ac yn cadw ei ddillad, fel nad yn noeth y rhodio, a gweled o honynt ei anharddwch.)</verse>
			<verse number="16">A chasglodd hwynt i’r lle a elwir yn Hebraeg, Har-Magedon.</verse>
			<verse number="17">A’r seithfed a dywalltodd allan ei phiol ar yr awyr; a daeth llais mawr allan o’r deml oddiwrth yr orsedd-faingc, yn dywedyd, Darfu:</verse>
			<verse number="18">a bu mellt a lleisiau a tharannau; a daear-gryn mawr a fu, y fath na fu er’s pan fu dynion ar y ddaear, gymmaint daear-gryn, mor fawr:</verse>
			<verse number="19">ac aeth y ddinas fawr yn dair rhan; a dinasoedd y cenhedloedd a syrthiasant: a Babulon fawr a gofiwyd ger bron Duw, i roddi iddi gwppan gwin digofaint Ei lid:</verse>
			<verse number="20">a phob ynys a ffodd, a mynyddoedd ni chafwyd;</verse>
			<verse number="21">a chenllysg mawr, oddeutu pwys talent yr un, a ddisgynasant o’r nef ar ddynion; a chablodd dynion Dduw am bla’r cenllysg, canys mawr oedd eu pla, yn dra-mawr.</verse>
		</chapter>
		<chapter number="17">
			<verse number="1">A daeth un o’r saith angel oedd a chanddynt y saith phiol, a llefarodd â mi gan ddywedyd, Tyred yma; dangosaf i ti farnedigaeth y buttain fawr sydd yn ei heistedd ar ddyfroedd lawer,</verse>
			<verse number="2">gyda’r hon y putteiniodd brenhinoedd y ddaear, a meddwyd y rhai sy’n trigo ar y ddaear gan win ei phutteindra;</verse>
			<verse number="3">a dug fi ymaith i’r anialwch yn yr Yspryd; a gwelais wraig yn eistedd ar fwystfil o liw ysgarlad, yn orlawn o enwau cabledd, a chanddo saith ben a deg corn;</verse>
			<verse number="4">a’r wraig oedd wedi ei dilladu â phorphor ac ysgarlad, a’i gwychu ag aur a maen gwerthfawr a pherlau, a chanddi gwppan aur yn ei llaw, yn orlawn o ffieidd-derau a phethau aflan ei phutteindra,</verse>
			<verse number="5">ac ar ei thalcen enw yn ysgrifenedig, Dirgelwch Babulon fawr, mam putteiniaid a ffieidd-derau’r ddaear.</verse>
			<verse number="6">A gwelais y wraig yn feddw gan waed y saint, a chan waed merthyron Iesu; a rhyfeddais, wrth ei gweled, â rhyfeddod mawr.</verse>
			<verse number="7">A dywedodd yr angel wrthyf, Paham y rhyfeddaist? Myfi a ddywedaf i ti ddirgelwch y wraig, ac yr eiddo’r bwystfil sydd yn ei dwyn, yr hwn sydd a chanddo y saith ben a’r deg corn:</verse>
			<verse number="8">y bwystfil yr hwn a welaist, a fu ac nid yw; ac y mae ar fedr dyfod i fynu o affwys, ac i ddistryw fyned; a rhyfedda y rhai sy’n trigo ar y ddaear, y rhai ni ’sgrifenwyd eu henw yn llyfr y bywyd er seiliad y byd, wrth weled o honynt y bwystfil, o herwydd y bu, ac nad yw, ac y daw.</verse>
			<verse number="9">Yma y mae’r deall y sydd a chanddo ddoethineb. Y saith ben, saith mynydd ydynt, lle y mae’r wraig yn eistedd arnynt; a saith brenhin ydynt;</verse>
			<verse number="10">pump a syrthiasant, un sydd; y llall nid yw etto wedi dyfod, a phan ddelo, am ychydig amser y mae rhaid iddo ef aros.</verse>
			<verse number="11">Ac y bwystfil, yr hwn a fu ac nid yw; efe hefyd, wythfed yw, ac o’r saith y mae, ac i ddistryw y mae’n myned.</verse>
			<verse number="12">A’r deg corn, y rhai a welaist, deg brenhin ydynt, y rhai, teyrnas hyd yn hyn ni dderbyniasant, eithr awdurdod, megis brenhinoedd, am un awr y maent yn ei dderbyn ynghyda’r bwystfil.</verse>
			<verse number="13">Y rhai hyn sydd ag un meddwl ganddynt, ac eu gallu a’u hawdurdod i’r bwystfil a roddant; y rhai hyn, â’r Oen y rhyfelant;</verse>
			<verse number="14">a’r Oen a’u gorchfyga, gan mai Arglwydd arglwyddi yw, a Brenhin brenhinoedd; a’r rhai ynghydag Ef, galwedigion ac etholedigion a ffyddloniaid ydynt.</verse>
			<verse number="15">A dywedodd wrthyf, Y dyfroedd y rhai a welaist, lle y mae’r buttain yn ei heistedd, pobloedd a thorfeydd ydynt, a chenhedloedd ac ieithoedd.</verse>
			<verse number="16">A’r deg corn, y rhai a welaist, a’r bwystfil, y rhai hyn a gasant y buttain, ac yn amddifad y’i gwnant hi, ac yn noeth; a’i chnawd a fwyttant; a hi ei hun a losgant â thân;</verse>
			<verse number="17">canys Duw a roddodd yn eu calonnau wneuthur ei meddwl, a gwneuthur un meddwl, a rhoddi eu teyrnas i’r bwystfil, hyd oni orphener geiriau Duw.</verse>
			<verse number="18">A’r wraig, yr hon a welaist, yw’r ddinas fawr y sydd a chanddi frenhiniaeth ar frenhinoedd y ddaear.</verse>
		</chapter>
		<chapter number="18">
			<verse number="1">Ar ol y pethau hyn gwelais angel arall yn disgyn o’r nef, a chanddo awdurdod fawr; a’r ddaear a oleuwyd gan ei ogoniant.</verse>
			<verse number="2">A gwaeddodd â llais cadarn, gan ddywedyd, Syrthiodd, syrthiodd Babulon fawr, ac aeth yn drigfa cythreuliaid, ac yn gadwfa i bob yspryd aflan, ac yn gadwfa i bob aderyn aflan ac atgas:</verse>
			<verse number="3">canys gan win llid ei phutteindra y syrthiodd yr holl genhedloedd; a brenhinoedd y ddaear gyda hi a butteiniasant; a marchnattawyr y ddaear, trwy allu ei thrythyllwch yr aethant yn oludog.</verse>
			<verse number="4">A chlywais lais arall o’r nef, yn dywedyd, Deuwch, Fy mhobl, allan o honi, fel na byddoch gydgyfrannogion o’i phechodau,</verse>
			<verse number="5">ac fel o’i phlaau na dderbynioch, canys cyrhaeddodd ei phechodau hyd y nef, a chofiodd Duw ei hanghyfiawnderau:</verse>
			<verse number="6">telwch iddi fel y bu iddi hi dalu; a dyblwch y ddwbl yn ol ei gweithredoedd; yn y cwppan a gymmysgodd hi, cymmysgwch iddi yn ddau-ddyblyg:</verse>
			<verse number="7">cymmaint ag y gogoneddodd ei hun ac y trythyllodd, y cymmaint arall rhoddwch iddi o boen a galar; canys yn ei chalon y dywedodd, Eistedd yr wyf yn frenhines, a gweddw nid wyf,</verse>
			<verse number="8">a galar nis gwelaf ddim: o herwydd hyn, mewn un dydd y daw ei phlaau, marwolaeth a galar a newyn; ac â thân y llosgir hi, canys cadarn yw yr Arglwydd Dduw, yr Hwn a’i barnodd:</verse>
			<verse number="9">a gwylo a galaru drosti a wna brenhinoedd y ddaear, y rhai gyda hi a butteiniasant ac a drythyllasant, pan edrychont ar fwg ei llosgiad,</verse>
			<verse number="10">yn sefyll o hirbell gan ofn ei phoeniad, gan ddywedyd, Gwae, gwae, y ddinas fawr, Babulon, y ddinas gadarn, canys mewn un awr y daeth ei barn.</verse>
			<verse number="11">A marchnattawyr y ddaear a wylant ac a alarant drosti, canys eu llong-lwyth nid oes neb yn prynu mwyach,</verse>
			<verse number="12">llong-lwyth o aur ac arian a maen gwerthfawr a pherlau a lliain main a phorphor a sidan ac ysgarlad; na phob coed citron, a phob llestr o ifori, a phob llestr o goed gwerthfawroccaf ac o bres ac o haiarn ac o faen marmor,</verse>
			<verse number="13">a chinnamon ac amomon a pher-aroglau ac ennaint a thus a gwin ac olew a pheilliaid a gwenith ac ysgrubliaid a defaid; nac o feirch a cherbydau a chaeth-weision;</verse>
			<verse number="14">nac eneidiau dynion: a chynhauaf dymuniad dy enaid di a aeth ymaith oddiwrthyt, ac mwyach ni chânt mo honynt.</verse>
			<verse number="15">Marchnattawyr y pethau hyn, y rhai a aethant yn oludog ganddi, o hirbell y safant gan ofn ei phoeniad,</verse>
			<verse number="16">yn gwylo a galaru, gan ddywedyd, Gwae, gwae, y ddinas fawr, yr hon oedd wedi ei gwisgo â lliain main a phorphor ac ysgarlad, ac wedi ei gwychu ag aur a maen gwerthfawr a pherl:</verse>
			<verse number="17">canys mewn un awr yr amddifadwyd y golud mor fawr. A phob llong-lywydd, a phob un yn hwylio i neb rhyw le, a llongwyr, a chynnifer ag ar y môr y mae eu gorchwyl,</verse>
			<verse number="18">o hirbell y safasant, a gwaeddasant wrth edrych ar fwg ei llosgiad gan ddywedyd, Pa ddinas sydd debyg i’r ddinas fawr?</verse>
			<verse number="19">A bwriasant lwch ar eu pennau, a gwaeddasant dan wylo a galaru, gan ddywedyd, Gwae, gwae, y ddinas fawr, yn yr hon y cyfoethogwyd yr holl rai a chanddynt eu llongau ar y môr, o herwydd eu gwerthfawrogrwydd, canys mewn un awr yr amddifadwyd hi.</verse>
			<verse number="20">Ymhyfryda drosti, o nef, a’r seintiau a’r apostolion a’r prophwydi, canys barnodd Duw eich barnedigaeth ganddi.</verse>
			<verse number="21">A chododd un angel cadarn faen fel maen melin mawr, a bwriodd ef i’r môr gan ddywedyd, Fel hyn gyda rhuthr y bwrir Babulon, y ddinas fawr, ac ni cheir mo’ni mwyach;</verse>
			<verse number="22">a llais telynorion a cherddorion a phibyddion ac udganwyr ni chlywir mo’no ynot mwyach; a phob celfyddwr, o bob celfydd, ni cheir mo’no ynot mwyach; a swn maen melin ni chlywir mo’no ynot mwyach;</verse>
			<verse number="23">a llewyrch llusern ni lewyrcha mo’no ynot mwyach; a llais priodas-fab a phriodas-ferch ni chlywir mo’no ynot mwyach; canys dy farchnattawyr oeddynt bennaethiaid y ddaear; canys trwy dy swyn-gyfaredd ar gyfeiliorn y dygpwyd yr holl genhedloedd.</verse>
			<verse number="24">Ac ynddi hi gwaed prophwydi a saint a gafwyd, ac eiddo’r oll a laddwyd ar y ddaear.</verse>
		</chapter>
		<chapter number="19">
			<verse number="1">Ar ol y pethau hyn clywais fel llais mawr tyrfa fawr yn y nef, yn dywedyd, Halelwiah! Yr iachawdwriaeth a’r gogoniant a’r gallu,</verse>
			<verse number="2">eiddo ein Duw ydynt, canys gwir a chyfiawn yw Ei farnau, canys barnodd y buttain fawr, yr hon a lygrodd y ddaear â’i phutteindra, canys dialodd waed Ei weision o’i llaw.</verse>
			<verse number="3">Ac eilwaith y dywedasant, Halelwiah. Ac ei mwg sy’n myned i fynu yn oes oesoedd.</verse>
			<verse number="4">Ac i lawr y syrthiodd y pedwar henuriad ar hugain, a’r pedwar anifail, ac addolasant Dduw, yr Hwn sydd yn Ei eistedd ar yr orsedd-faingc, gan ddywedyd, Amen; Halelwiah.</verse>
			<verse number="5">A llais oddiwrth yr orsedd-faingc a ddaeth allan, yn dywedyd, Moliennwch ein Duw, Ei holl weision, y rhai sydd yn Ei ofni, bychain a mawrion.</verse>
			<verse number="6">A chlywais fel llais tyrfa fawr, ac fel swn dyfroedd lawer, ac fel swn tarannau cedyrn, yn dywedyd, Halelwiah! canys teyrnasu y mae yr Arglwydd ein Duw, yr Hollalluog.</verse>
			<verse number="7">Llawenychom a gorfoleddom a rhoddom y gogoniant Iddo; canys daeth priodas yr Oen,</verse>
			<verse number="8">a’i wraig a’i parottodd ei hun: a rhoddwyd iddi ei gwisgo â lliain main disglair, a phur;</verse>
			<verse number="9">canys y lliain main, cyfiawn weithredoedd y saint yw. A dywedodd wrthyf, Ysgrifena, Gwyn eu byd y rhai sydd wedi eu galw i swpper priodas Yr Oen. A dywedodd wrthyf, Y rhai hyn, geiriau gwir Duw ydynt.</verse>
			<verse number="10">A syrthiais i lawr o flaen ei draed, i addoli ef; a dywedodd wrthyf, Gwel na wnelych hyn, canys cydwas â thi yr wyf, ac a’th frodyr y sydd a chanddynt dystiolaeth Iesu. Duw addola: canys tystiolaeth Iesu yw yspryd prophwydoliaeth.</verse>
			<verse number="11">A gwelais y nef wedi ei hagoryd; ac wele, farch gwyn; ac yr Hwn yn eistedd arno yn alwedig Ffyddlawn a Gwir;</verse>
			<verse number="12">ac mewn cyfiawnder y barna ac y rhyfela: ac Ei lygaid yn fflam dân; ac ar Ei ben, fitrau lawer; a Chanddo enw yn ysgrifenedig, yr hwn nid oedd neb yn ei wybod oddieithr Ef Ei hun;</verse>
			<verse number="13">ac wedi Ei wisgo â gwisg wedi ei thaenellu â gwaed; a gelwir Ei enw, Gair Duw.</verse>
			<verse number="14">A’r lluoedd y sydd yn y nef a’i canlynent ar feirch gwynion, ac am danynt liain main gwyn a phur.</verse>
			<verse number="15">Ac o’i enau dyfod allan y mae cleddyf llym, fel ag ef y tarawai y cenhedloedd; ac Efe a’u bugeilia â gwialen haiarn: ac Efe a sathr gerwyn win llid a digofaint Duw Hollalluog;</verse>
			<verse number="16">ac y mae Ganddo ar Ei wisg ac ar Ei forddwyd enw wedi ei ysgrifenu, Brenhin brenhinoedd ac Arglwydd arglwyddi.</verse>
			<verse number="17">A gwelais angel yn sefyll yn yr haul: a gwaeddodd â llais mawr, gan ddywedyd wrth yr holl adar oedd yn ehedeg ynghanol y nef, Deuwch; casgler chwi ynghyd i swpper mawr Duw,</verse>
			<verse number="18">fel y bwyttaoch gnawd brenhinoedd, a chnawd milwriaid, a chnawd y cedyrn, a chig meirch a’r rhai sy’n eistedd arnynt, a chnawd pawb, rhyddion a chaethion hefyd, bychain a mawrion hefyd.</verse>
			<verse number="19">A gwelais y bwystfil a brenhinoedd y ddaear a’u lluoedd wedi eu casglu ynghyd i wneuthur rhyfel â’r Hwn oedd yn eistedd ar y march, ac â’i lu.</verse>
			<verse number="20">A chymmerwyd gafael yn y bwystfil, ac ynghydag ef yn y gau-brophwyd yr hwn a wnaeth yr arwyddion ger ei fron, â’r rhai yr arweiniodd ar gyfeiliorn y rhai a dderbyniasant nod y bwystfil, a’r rhai oedd yn addoli ei ddelw: yn fyw y bwriwyd hwy ill dau i’r llyn tân yn llosgi â brwmstan.</verse>
			<verse number="21">A’r lleill a laddwyd â chleddyf yr Hwn oedd yn eistedd ar y march, yr hwn a ddaeth allan o’i enau Ef; a’r holl adar gawsant eu gwala o’u cnawd.</verse>
		</chapter>
		<chapter number="20">
			<verse number="1">A gwelais angel yn disgyn o’r nef, a chanddo agoriad affwys a chadwyn fawr yn ei law:</verse>
			<verse number="2">a chymmerodd afael yn y ddraig, yr hen sarph, yr hon yw Diafol a Satan; a rhwymodd ef am fil o flynyddoedd,</verse>
			<verse number="3">a bwriodd ef i affwys, a chauodd a seliodd uwch ei ben, fel nad arweiniai ar gyfeiliorn y cenhedloedd mwyach hyd oni orphener y fil o flynyddoedd: ar ol hyny y mae rhaid ei ollwng yn rhydd am ychydig amser.</verse>
			<verse number="4">A gwelais orsedd-feingciau, ac eisteddent arnynt, a barn a roed iddynt; ac eneidiau y rhai y torrasid eu pennau o herwydd tystiolaeth Iesu, ac o herwydd gair Duw, y rhai nid addolasant y bwystfil nac ei ddelw, ac ni dderbyniasant eu nod ar eu talcen nac ar eu llaw: a buant fyw, a theyrnasasant ynghyda Christ fil o flynyddoedd.</verse>
			<verse number="5">Y lleill o’r meirw ni fuant fyw hyd oni orphenwyd y fil o flynyddoedd.</verse>
			<verse number="6">Hwn yw’r adgyfodiad cyntaf. Gwynfydedig a sanctaidd yw ’r hwn sydd a chanddo ran yn yr adgyfodiad cyntaf! Ar y rhai hyn nid yw’r ail farwolaeth a chanddi awdurdod; eithr byddant offeiriaid i Dduw ac i Grist, a theyrnasant ynghydag Ef fil o flynyddoedd.</verse>
			<verse number="7">A phan orphenwyd y mil blynyddoedd, gollyngir Satan yn rhydd o’i garchar;</verse>
			<verse number="8">a daw allan i arwain ar gyfeiliorn y cenhedloedd ym mhedair congl y ddaear, Gog a Magog, i’w casglu ynghyd i’r rhyfel, y rhai y mae eu rhif fel tywod y môr.</verse>
			<verse number="9">Ac aethant i fynu ar led y ddaear, ac amgylchasant wersyll y saint a’r ddinas anwyl: a disgynodd tân o’r nef, a bwyttaodd hwynt.</verse>
			<verse number="10">A Diafol, yr hwn oedd yn eu harwain ar gyfeiliorn, a fwriwyd i’r llyn o dân a brwmstan, lle y mae’ r bwystfil hefyd a’r gau-brophwyd; a phoenir hwynt ddydd a nos yn oes oesoedd.</verse>
			<verse number="11">A gwelais orsedd-faingc fawr wen, a’r Hwn yn Ei eistedd arni, oddiwrth wyneb yr Hwn y ffodd y ddaear a’r nef; a lle ni chafwyd iddynt.</verse>
			<verse number="12">A gwelais y meirw, y mawrion a’r bychain, yn sefyll o flaen yr orsedd-faingc; a llyfrau a agorwyd; a llyfr arall a agorwyd, yr hwn yw llyfr y bywyd; a barnwyd y meirw, o’r pethau oedd wedi eu hysgrifenu yn y llyfrau,</verse>
			<verse number="13">yn ol eu gweithredoedd: a rhoddodd y môr y meirw oedd ynddo; a marwolaeth a Hades a roddasant y meirw oedd ynddynt; a barnwyd hwy, bob un, yn ol eu gweithredoedd.</verse>
			<verse number="14">A marwolaeth a Hades a fwriwyd i’r llyn o dân.</verse>
			<verse number="15">Hon, yr ail farwolaeth yw, y llyn o dân. Ac os rhyw un na chaed wedi ei ysgrifenu yn llyfr y bywyd, bwriwyd ef i’r llyn o dân.</verse>
		</chapter>
		<chapter number="21">
			<verse number="1">A gwelais nef newydd a daear newydd; canys y nef gyntaf a’r ddaear gyntaf a aethant ymaith; a’r môr nid yw mwyach.</verse>
			<verse number="2">Ac y ddinas sanctaidd, yr Ierwshalem newydd, a welais yn disgyn o’r nef oddiwrth Dduw, wedi ei pharottoi fel priodas-ferch wedi ei haddurno i’w gŵr.</verse>
			<verse number="3">A chlywais lais mawr o’r orsedd-faingc, yn dywedyd, Wele, dabernacl Duw gyda dynion, a thabernacla Efe gyda dynion; a hwy, Ei bobl a fyddant; a Duw Ei hun, gyda hwynt y bydd, eu Duw;</verse>
			<verse number="4">a sych Efe ymaith bob deigr o’u llygaid, ac marwolaeth ni fydd mwyach; na galar, na gwaedd, na phoen ni fydd mwyach: y pethau cyntaf a aethant ymaith.</verse>
			<verse number="5">A dywedodd yr Hwn yn Ei eistedd ar yr orsedd-faingc, Wele, yn newydd yr wyf yn gwneuthur pob peth. A dywedodd, Ysgrifena, canys yr hyn eiriau, ffyddlawn a gwir ydynt.</verse>
			<verse number="6">A dywedodd wrthyf, Digwyddasant. Myfi, yr Alpha a’r Omega, y dechreu a’r diwedd wyf, Myfi, i’r hwn sydd a syched arno y rhoddaf o ffynnon dwfr y bywyd yn rhad.</verse>
			<verse number="7">Yr hwn sy’n gorchfygu a etifedda’r pethau hyn; a byddaf iddo yn Dduw, ac efe fydd i Mi yn fab:</verse>
			<verse number="8">ond i’r rhai ofnog a digred a ffiaidd a llofruddion a swyn-gyfareddwyr ac eulunaddolwyr, ac i’r holl gelwyddwyr, eu rhan fydd yn y llyn sy’n llosgi â thân a brwmstan; yr hyn yw’r ail farwolaeth.</verse>
			<verse number="9">A daeth un o’r saith angel oedd a chanddynt y saith phiol, a oedd wedi eu llwytho â’r saith bla diweddaf; a llefarodd â mi, gan ddywedyd, Tyred, dangosaf i ti y briodas-ferch, gwraig Yr Oen;</verse>
			<verse number="10">a dug fi ymaith, yn yr yspryd, i fynydd mawr ac uchel; a dangosodd i mi y ddinas sanctaidd, Ierwshalem, yn disgyn o’r nef oddiwrth Dduw,</verse>
			<verse number="11">a chanddi ogoniant Duw: ei disgleirdeb oedd debyg i faen gwerthfawroccaf, fel pe bai i faen iaspis crustalaidd-glir;</verse>
			<verse number="12">a chanddi fur mawr ac uchel; a chanddi ddeuddeg porth, ac wrth y pyrth ddeuddeg angel, ac enwau wedi eu hysgrifenu arnynt, y rhai yw enwau deuddeg llwyth meibion Israel:</verse>
			<verse number="13">o du’r dwyrain yr oedd tri phorth; ac o du’r gogledd dri phorth; ac o du’r dehau, dri phorth; ac o du’r gorllewin, dri phorth.</verse>
			<verse number="14">A mur y ddinas oedd a chanddo ddeuddeg sylfaen; ac arnynt ddeuddeg enw deuddeg apostolion Yr Oen.</verse>
			<verse number="15">A’r hwn yn llefaru â mi oedd a chanddo fesur, corsen aur, i fesuro’r ddinas a’i phyrth a’i mur.</verse>
			<verse number="16">A’r ddinas sy’n gorwedd yn bedair-ongl; a’i hyd yn gymmaint a’i lled. A mesurodd efe y ddinas â’r gorsen, yn ddeuddeng mil o ’stadau: ei hyd a’i lled a’i huchder yn ogymmaint;</verse>
			<verse number="17">a mesurodd ei mur yn gant a phedwar cufudd a deugain, yn ol mesur dyn,</verse>
			<verse number="18">hyny yw, yr eiddo angel: ac adeilad ei mur oedd iaspis; a’r ddinas yn aur pur tebyg i wydr pur;</verse>
			<verse number="19">sylfeini mur y ddinas wedi eu haddurno â phob maen gwerthfawr; y sylfaen cyntaf yn iaspis; yr ail, yn sapphir; y trydydd, yn chalcedon; y pedwerydd, yn smaragdus;</verse>
			<verse number="20">y pummed, yn sardonyx; y chweched, yn sardius; y seithfed, yn chrisolithus; yr wythfed, yn ferul; y nawfed, yn dopasion; y degfed, yn chrysoprasus; yr unfed ar ddeg, yn huacinthus; y deuddegfed, yn amethustus.</verse>
			<verse number="21">A’r deuddeg porth, deuddeg perl oeddynt; pob un o’r pyrth oedd o un perl. A llydanfa’r ddinas, aur pur oedd, fel gwydr tryloyw.</verse>
			<verse number="22">A theml ni welais ynddi: canys yr Arglwydd Dduw, yr Hollalluog, ei theml yw; ac Yr Oen.</verse>
			<verse number="23">A’r ddinas nid oes rhaid iddi wrth yr haul, nac wrth y lleuad, fel y disgleiriont iddi; canys gogoniant Duw a’i goleuodd, ac ei llusern yw Yr Oen.</verse>
			<verse number="24">A rhodia y cenhedloedd trwy ei goleuni; a brenhinoedd y ddaear sy’n dwyn eu gogoniant i mewn iddi.</verse>
			<verse number="25">Ac ei phyrth ni chauir ddim y dydd, (canys nos nid oes yno.)</verse>
			<verse number="26">A dygant ogoniant ac anrhydedd y cenhedloedd i mewn iddi;</verse>
			<verse number="27">ac nid â i mewn iddi er dim neb rhyw beth aflan, na’r hwn sy’n gwneuthur ffieidd-dra a chelwydd; neb oddieithr y rhai sydd ysgrifenedig yn llyfr bywyd Yr Oen.</verse>
		</chapter>
		<chapter number="22">
			<verse number="1">A dangosodd i mi afon o ddwfr bywyd, disglair fel crusial, yn dyfod allan o orsedd-faingc Duw a’r Oen, ynghanol ei llydanfa;</verse>
			<verse number="2">ac ar yr ochr hon i’r afon; ac ar yr ochr accw, bren y bywyd yn dwyn deuddeg rhyw ffrwyth, bob mis yn rhoddi ei ffrwyth; a dail y pren er iachad y cenhedloedd.</verse>
			<verse number="3">A phob rhyw felldith ni fydd yno mwyach: a gorsedd-faingc Duw a’r Oen, ynddi y bydd;</verse>
			<verse number="4">a’i weision a wasanaethant Ef, ac a welant Ei wyneb; a’i enw fydd yn eu talcennau.</verse>
			<verse number="5">A nos ni fydd mwyach; a rhaid nid oes iddynt wrth oleuni llusern a goleuni haul, canys yr Arglwydd Dduw a oleua arnynt; a theyrnasant yn oes oesoedd.</verse>
			<verse number="6">A dywedodd wrthyf, Y geiriau hyn, ffyddlawn a gwir ydynt; a’r Arglwydd, Duw ysprydoedd y prophwydi, a ddanfonodd Ei angel i ddangos i’w weision y pethau y mae rhaid iddynt ddigwydd ar fyrder.</verse>
			<verse number="7">Ac wele, dyfod yr wyf ar frys. Gwyn ei fyd yr hwn sy’n cadw geiriau prophwydoliaeth y llyfr hwn.</verse>
			<verse number="8">Ac myfi, Ioan yw’r hwn sy’n clywed ac yn gweled y pethau hyn. A phan glywais a gweled, syrthiais i lawr i addoli o flaen traed yr angel oedd yn dangos i mi y pethau hyn.</verse>
			<verse number="9">A dywedodd wrthyf, Gwel na wnelych: cydwas â thi yr wyf, ac â’th frodyr y prophwydi, ac â’r rhai sy’n cadw geiriau y llyfr hwn. Duw addola.</verse>
			<verse number="10">A dywedodd wrthyf, Na selia eiriau prophwydoliaeth y llyfr hwn; canys yr amser sydd agos.</verse>
			<verse number="11">Yr hwn sy’n gwneuthur anghyfiawnder, gwnaed anghyfiawnder etto; a’r hwn sydd frwnt, brwnt y’i gwneler etto; a’r hwn sydd gyfiawn, cyfiawnder a wnaed; a’r sanctaidd, sancteiddier etto.</verse>
			<verse number="12">Wele, dyfod yr wyf ar frys, a’m gwobr sydd gyda Mi, i dalu i bob un fel y mae ei waith.</verse>
			<verse number="13">Myfi, Yr Alpha ac Yr Omega wyf y cyntaf a’r diweddaf, y dechreu a’r diwedd.</verse>
			<verse number="14">Gwyn eu byd y rhai sy’n golchi eu gwisgoedd, fel y bo iddynt awdurdod i ddyfod at bren y bywyd, a thrwy’r pyrth ddyfod i mewn i’r ddinas.</verse>
			<verse number="15">Oddi allan y mae’r cwn, a’r swyn-gyfareddwyr, a’r godinebwyr, a’r llofruddion, a’r eulunaddolwyr, a phob un y sy’n caru, ac yn gwneuthur, celwydd.</verse>
			<verse number="16">Myfi, Iesu, a ddanfonais Fy angel i dystiolaethu wrthych y pethau hyn er yr eglwysi. Myfi wyf Gwreiddyn a Hiliogaeth Dafydd, a’r Seren fore ddisglair.</verse>
			<verse number="17">Ac Yr Yspryd ac Y Briodas-ferch sy’n dywedyd, Tyred. A’r hwn sy’n clywed, dyweded, Tyred. A’r hwn sydd a syched arno, deued; a’r hwn sy’n ewyllysio, cymmered ddwfr y bywyd yn rhad.</verse>
			<verse number="18">Tystiolaethu yr wyf Fi i bob un y sy’n clywed geiriau prophwydoliaeth y llyfr hwn. Os rhyw un a rydd atto, rhydd Duw atto ef y plaau ysgrifenedig yn y llyfr hwn;</verse>
			<verse number="19">ac os rhyw un a dỳn ymaith oddiwrth eiriau llyfr y brophwydoliaeth hon, tỳn Duw ymaith ei ran oddiwrth bren y bywyd, ac allan o’r ddinas sanctaidd, y rhai a ysgrifenwyd yn y llyfr hwn.</verse>
			<verse number="20">Dywedyd y mae’r hwn sy’n tystiolaethu y pethau hyn, Ië; dyfod yr wyf ar frys. Amen. Tyred, Arglwydd Iesu.</verse>
			<verse number="21">Gras yr Arglwydd Iesu fyddo gyda’r saint. Amen. diwedd</verse>
		</chapter>
	</book>
</bible>