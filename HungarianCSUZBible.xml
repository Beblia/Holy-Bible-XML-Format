<?xml version="1.0" encoding="UTF-8"?>
<bible translation="Hungarian (CSUZ) 1924 - Czeglédy Sándor Újszövetség fordítása" status="Public Domain">
	<testament name="New">
		<book number="40">
			<chapter number="1">
				<verse number="1">Jézus Krisztusnak, Dávid fiának, Ábrahám fiának nemzetségkönyve.</verse>
				<verse number="2">Ábrahám fia volt Izsák, Izsák fia volt Jákob, Jákob fiai voltak Júda és testvérei.</verse>
				<verse number="3">Júda fia volt Fáres és Zára Támártól, Fáres fia volt Esróm, Esróm fia volt Arám,</verse>
				<verse number="4">Arám fia volt Aminádáb, Aminádáb fia volt Naásson, Naásson fia volt Sálmón,</verse>
				<verse number="5">Sálmón fia volt Boáz Ráhábtól, Boáz fia volt Obed Rúttól, Obed fia volt Isai,</verse>
				<verse number="6">Isai fia volt Dávid, a király, Dávid fia volt Salamon, Uriás feleségétől,</verse>
				<verse number="7">Salamon fia volt Roboám, Eoboám fia volt Abija, Abija fia volt Asá,</verse>
				<verse number="8">Asá fia volt Jósafát, Jósafát fia volt Jórám, Jórám fia volt Uzziás,</verse>
				<verse number="9">Uzziás fia volt Joathám, Joathám fia volt Ákház, Ákház fia volt Ezékiás,</verse>
				<verse number="10">Ezékiás fia volt Manasse, Manasse fia volt Ámon, Ámon fia volt Jó siás,</verse>
				<verse number="11">Jósiás fiai voltak Jekóniás és testvérei, a babilóniai fogságbavitel idejében.</verse>
				<verse number="12">A babilóniai fogságbavitel után Jekóniás fia volt Salátiel, Salátiel fia volt Zorobábel,</verse>
				<verse number="13">Zorobábel fia volt Abiud, Abiud fia volt Eliákim, Eliákim fia volt Azor,</verse>
				<verse number="14">Azor fia volt Sádok, Sádok fia volt Akim, Akim fia volt Eliud,</verse>
				<verse number="15">Eliud fia volt Eleázár, Eleázár fia volt Mattan,. Mattan fia volt Jákob,</verse>
				<verse number="16">Jákob fia volt József, férje Máriának, akitől született Jézus, akit Krisztusnak neveznek.</verse>
				<verse number="17">Összesen tehát Ábrahámtól Dávidig tizennégy nemzedék és Dávidtól a babilóniai fogságbavitelig tizennégy nemzedék és a babilóniai fogságbaviteltől Krisztusig tizennégy nemzedék.</verse>
				<verse number="18">Jézus Krisztus születése pedig így volt: Mária, az ő anyja, eljegyeztetett Józseffel, de mielőtt egybekeltek, a Szentlélektől várandósnak találtatott.</verse>
				<verse number="19">József pedig, az ő férje, mivel igaz ember volt és nem akarta őt gyalázatba keverni, el akarta őt titkon bocsátani.</verse>
				<verse number="20">Mikor pedig ezeket magában elgondolta, íme az Úr angyala álomban megjelent neki és ezt mondta: József, Dávid fia, ne félj magadhoz venni Máriát, a te feleségedet, mert ami benne fogantatott, a Szentlélektől van.</verse>
				<verse number="21">Szül pedig fiat, és nevezd annak nevét Jézusnak, mert ő szabadítja meg népét bűneiből.</verse>
				<verse number="22">Mindez pedig azért lett, hogy beteljesedjék, amit az Úr mondott a próféta által, aki így szólt:</verse>
				<verse number="23">Íme a szűz fogan méhében és szül fiat, és nevét Immánuelnek nevezik, ami azt jelenti: Velünk az Isten.</verse>
				<verse number="24">József pedig felserkent az álomból és úgy tett, amint az Úr angyala parancsolta neki, és magához vette feleségét.</verse>
				<verse number="25">De nem ismerte őt, amíg meg nem szülte elsőszülött fiát. És nevezte nevét Jézusnak.</verse>
			</chapter>
			<chapter number="2">
				<verse number="1">Amikor pedig megszületett Jézus, a júdeai Betlehemben, Heródes király idejében, íme napkeletről bölcsek jöttek Jeruzsálembe,</verse>
				<verse number="2">és ezt mondták: Hol van a zsidók királya, aki most született? Mert láttuk az ő csillagát napkeleten és azért jöttünk, hogy tisztességet tegyünk neki.</verse>
				<verse number="3">Heródes király pedig ennek hallatára megdöbbent és vele együtt az egész Jeruzsálem.</verse>
				<verse number="4">És összegyűjtve mind a papi fejedelmeket és a nép írástudóit, tudakozódott tőlük, hol kell a Krisztusnak megszületnie.</verse>
				<verse number="5">Azok pedig azt mondták neki: A júdeai Betlehemben; mert így írta meg a próféta:</verse>
				<verse number="6">És te, Betlehem, Júda földje, semmiképpen sem vagy legkisebb Júda főhelyei között, mert belőled származik a fejedelem, aki pásztorolni fogja az én népemet, Izraelt.</verse>
				<verse number="7">Ekkor Heródes titkon hivatta a bölcseket, pontosan megtudakolta tőlük a csillag feltűnésének idejét,</verse>
				<verse number="8">és elküldte őket Betlehembe és azt mondta: Menjetek el, kérdezősködjetek gondosan a gyermek felől, mihelyt pedig megtaláljátok, adjátok tudtomra, hogy én is elmenjek és tisztességet tegyek neki.</verse>
				<verse number="9">Ekkor ők, meghallgatva a királyt, elindultak. És íme, a csillag, amelyet napkeleten láttak, előttük ment mindaddig, amíg odaérve, megállott a hely felett, ahol a gyermek volt.</verse>
				<verse number="10">És mikor meglátták. a csillagot, igen nagy örömmel örvendeztek.</verse>
				<verse number="11">És bementek a házba, és ott találták a gyermeket, anyjával Máriával; és leborulva tisztességet tettek neki; majd kinyitották kincses ládáikat, és ajándékot adtak neki: aranyat, tömjént és mirhát.</verse>
				<verse number="12">És mivel álomban megintettek, hogy ne menjenek vissza Heródeshez, más úton tértek vissza hazájukba.</verse>
				<verse number="13">Mikor pedig azok eltávoztak, íme álomban megjelent az Úr angyala Józsefnek és szólt: Kelj fel, vedd a gyermeket és anyját; fuss Egyiptomba és maradj ott, amíg szólok neked; mert Heródes máris keresi a gyermeket, hogy elpusztítsa.</verse>
				<verse number="14">Ő pedig felkelt, vette a gyermeket és anyját még azon az éjjelen, és Egyiptomba távozott,</verse>
				<verse number="15">És ott volt egészen Heródes haláláig, hogy beteljesedjék, amit az Úr mondott a próféta által, aki így szólt: Egyiptomból hívtam ki az én fiamat.</verse>
				<verse number="16">Amikor Heródes látta, hogy a bölcsek rászedték, nagyon felháborodott és küldötteivel megölette Betlehemben és annak egész környékén a két esztendős és ennél fiatalabb fiúgyermekeket mind, a szerint az idő szerint, amelyet pontosan megtudakolt a bölcsektől.</verse>
				<verse number="17">Ekkor teljesedett be, amit Jeremiás próféta mondott, amidőn így szólt:</verse>
				<verse number="18">Kiáltás hallatszott Rámában, hangos sírás és sok jajgatás. Ráhel siratta gyermekeit és nem akart megvigasztalódni, mert nincsenek.</verse>
				<verse number="19">Mikor pedig Heródes meghalt, íme az Úr angyala megjelent álomban Józsefnek Egyiptomban,</verse>
				<verse number="20">és ezt mondta: Kelj fel, vedd a gyermeket és anyját és eredj Izrael földjére, mert meghaltak, akik a gyermek életére törtek.</verse>
				<verse number="21">Ő pedig felkelt, vette a gyermeket és anyját,) és elment Izrael földjére.</verse>
				<verse number="22">Mikor azonban meghallotta, hogy Júdeában Arkelaus uralkodik atyja, Heródes helyett, nem mert odamenni, hanem mivel álomban megintetett, Galilea vidékeire költözött.</verse>
				<verse number="23">És odaérve, Názáret nevű városban telepedett le, hogy beteljesedjék, amit a próféták mondtak, hogy: Názáretinek fogják őt nevezni.</verse>
			</chapter>
			<chapter number="3">
				<verse number="1">Azokban a napokban pedig eljött Keresztelő János, aki prédikált Júdea pusztájában,</verse>
				<verse number="2">és ezt mondta: Térjetek meg, mert el közelített a mennyek országa.</verse>
				<verse number="3">Mert ez az, akiről Ésaiás próféta szólott: Kiáltó szó a pusztában: Készítsétek az Úr útját és egyengessétek ösvényeit.</verse>
				<verse number="4">Ennek a Jánosnak a ruhája pedig teveszőrből volt és bőröv volt a dereka körül, eledele pedig sáska és erdei méz.</verse>
				<verse number="5">Ekkor kiment hozzá Jeruzsálem és az egész Júdea és a Jordán egész környéke.</verse>
				<verse number="6">És ő megkeresztelte őket a Jordán vizében, miután megvallották bűneiket.</verse>
				<verse number="7">Mikor pedig látta, hogy a farizeusok és szadduceusok közül sokan jönnek hozzá, hogy megkeresztelkedjenek, így szólt hozzájuk: Mérges kígyók fajzatai! Kicsoda intett meg titeket, hogy meneküljetek Istennek bekövetkezendő haragja elől?</verse>
				<verse number="8">Teremjetek azért megtéréshez illő gyümölcsöket.</verse>
				<verse number="9">És ne gondoljátok, hogy így szólhattok magatokban: Ábrahám a mi atyánk! Mert mondom nektek, hogy Isten ezekből a kövekből is támaszthat fiakat Ábrahámnak.</verse>
				<verse number="10">A fejsze pedig már a fák gyökerére vettetett. Azért minden fa, amely jó gyümölcsöt nem terem, kivágattatik és a tűzre vettetik.</verse>
				<verse number="11">Én ugyan vízzel keresztellek titeket megtérésre, de aki utánam jön, erősebb nálam, saruját hordozni sem vagyok méltó; Ő Szentlélekkel és tűzzel keresztel majd titeket.</verse>
				<verse number="12">Szórólapát van a kezében és megtisztítja majd szérűjét és gabonáját csűrbe takarítja, a polyvát pedig megégeti olthatatlan tűzzel.</verse>
				<verse number="13">Akkor elment Jézus Galileából a Jordán mellé Jánoshoz, hogy megkeresztelkedjék általa.</verse>
				<verse number="14">János azonban visszatartotta őt és ezt mondta: Nekem kell általad megkereszteltetnem, és te jössz énhozzám?</verse>
				<verse number="15">Jézus pedig ezt felelte neki: Engedd, hogy ez most így legyen, mert így illik nekünk minden igazságot betöltenünk. Ekkor engedett neki.</verse>
				<verse number="16">Mikor azután Jézus megkeresztelkedett, azonnal kilépett a vízből, és íme megnyíltak neki az egek és látta amint az Isten Lelke lejön, mint egy galamb és rászáll.</verse>
				<verse number="17">És íme, egy égi hang ezt mondta: Ez az én szeretett Fiam, akiben gyönyörködöm.</verse>
			</chapter>
			<chapter number="4">
				<verse number="1">Akkor Jézus a Lélektől a pusztába vitetett, hogy az ördög megkísértse.</verse>
				<verse number="2">És miután negyven nap és negyven éjjel böjtölt, végül megéhezett.</verse>
				<verse number="3">Ekkor a kísértő odament hozzá és ezt mondta neki: Ha Isten Fia vagy, mondd, hogy ezek a kövek változzanak kenyerekké.</verse>
				<verse number="4">Ő pedig ezt felelte: Meg van írva: Nemcsak kenyérrel él az ember, hanem minden igével, amely Isten szájából származik.</verse>
				<verse number="5">Ekkor elvitte őt az ördög a szent városba és odahelyezte a templom párkányára.</verse>
				<verse number="6">És így szólt hozzá: Ha Isten Fia vagy, vesd le magadat; mert meg van írva: Az ő angyalainak parancsol felőled és kézen hordoznak téged, hogy meg ne üsd lábadat a kőben.</verse>
				<verse number="7">Jézus így válaszolt neki: Viszont meg van írva: Ne kísértsd az Urat, a te Istenedet!</verse>
				<verse number="8">Ismét elvitte őt az ördög egy igen magas hegyre és megmutatta neki á világ minden országát és azok dicsőségét.</verse>
				<verse number="9">És azt mondta neki: Mindezeket neked adom, ha leborulva imádsz engem.</verse>
				<verse number="10">Ekkor így szólt hozzá Jézus: Távozz, Sátán, mert meg van írva: Az Urat, a te Istenedet imádd és csak neki szolgálj.</verse>
				<verse number="11">Ekkor elhagyta őt az ördög. És íme angyalok járultak hozzá és szolgáltak neki.</verse>
				<verse number="12">Mikor pedig meghallotta Jézus, hogy Jánost börtönbe vetették, visszatért Galileába;</verse>
				<verse number="13">és odahagyva Názáretet, elment és letelepedett a tengerparti Kapernaumban, Zebulon és Naftali területén,</verse>
				<verse number="14">hogy beteljesedjék, amit Ésaiás próféta mondott, mikor így szólt:</verse>
				<verse number="15">Zebulon földje és Naftalí földje, Tengermellék, Jordánontúl, pogányok Galileája!</verse>
				<verse number="16">A nép, amely sötétségben ül, nagy világosságot látott és akik a halál földjén és árnyékában ültek, azoknak világosság támadt.</verse>
				<verse number="17">Ettől kezdve prédikált Jézus: Térjetek meg, mert elközelített a mennyek országa.</verse>
				<verse number="18">Mikor pedig Jézus a galileai tenger mellett járt, látott két testvért, Simont, akit Péternek neveznek és Andrást, az ő testvérét, amint a tengerbe hálót vetettek: mert halászok voltak.</verse>
				<verse number="19">És szólt nekik: Kövessetek engem és én emberhalászokká teszlek titeket.</verse>
				<verse number="20">Azok pedig azonnal otthagyták a hálókat és követték őt.</verse>
				<verse number="21">És onnan továbbmenve, látott más két testvért, Jakabot, Zebedeus fiát, és Jánost, az ő testvérét, amint a hajóban atyjukkal, Zebedeussal hálóikat kötözgették; és hívta őket.</verse>
				<verse number="22">Azok pedig azonnal otthagyták a hajót és atyjukat és követték őt.</verse>
				<verse number="23">És bejárta Jézus az egész Galileát, tanítva az ő zsinagógáikban, és hirdetve az Isten országának evangéliumát és gyógyítva a nép között minden betegséget és minden erőtlenséget.</verse>
				<verse number="24">És elterjedt a híre egész Szíriában, úgyhogy odavitték hozzá mind a szenvedőket, akik különféle betegségekben és kínokban sínylődtek, az ördöngösöket, a holdkórosokat és a gutaütötteket; és meggyógyította őket.</verse>
				<verse number="25">És nagy sokaság követte őt Galileából és a Tízvárosból és Jeruzsálemből és Júdeából és a Jordánontúlról.</verse>
			</chapter>
			<chapter number="5">
				<verse number="1">Mikor pedig látta a sokaságot, felment a hegyre, és amint leült, odamentek hozzá tanítványai</verse>
				<verse number="2">És megnyitotta száját és tanította őket e szavakkal:</verse>
				<verse number="3">Boldogok a lelki szegények, mert övék a mennyek országa.</verse>
				<verse number="4">Boldogok, akik sírnak, mert ők megvigasztaltatnak.</verse>
				<verse number="5">Boldogok a szelídek, mert ők öröklik a földet.</verse>
				<verse number="6">Boldogok, akik éhezik és szomjúhozzák az igazságot, mert ők megelégíttetnek.</verse>
				<verse number="7">Boldogok az irgalmasok, mert ők irgalmasságot nyernek.</verse>
				<verse number="8">Boldogok, akiknek szívük tiszta, mert ők az Istent meglátják.</verse>
				<verse number="9">Boldogok a békességre igyekezők, mert őket Isten fiainak hívják.</verse>
				<verse number="10">Boldogok, akiket üldöznek az igazságért, mert övék a mennyek országa.</verse>
				<verse number="11">Boldogok vagytok, ha szidalmaznak és üldöznek titeket és hazugul minden rosszat mondanak ellenetek énérettem.</verse>
				<verse number="12">örüljetek és örvendezzetek, mert jutalmatok bőséges a mennyekben; így üldözték a prófétákat is, akik előttetek voltak.</verse>
				<verse number="13">Ti vagytok a föld sója; ha pedig a só ízét veszti, mivel sózzák meg? Nem jó azután semmire, csak hogy kidobják és eltapossák az emberek.</verse>
				<verse number="14">Ti vagytok a világ világossága. Hegyen épült várost nem lehet elrejteni.</verse>
				<verse number="15">Lámpást sem azért gyújtanak, hogy a véka alá tegyék, hanem a lámpatartóra, és világit mindazoknak, akik a házban vannak.</verse>
				<verse number="16">Úgy tündököljék a ti világosságtok az emberek előtt, hogy lássák a ti jócselekedeteiteket és dicsőítsék a ti mennyei Atyátokat.</verse>
				<verse number="17">Ne gondoljátok, hogy a törvény vagy a próféták eltörlésére jöttem. Nem azért jöttem, hogy eltöröljem, hanem hogy betöltsem azokat.</verse>
				<verse number="18">Mert bizony mondom nektek, hogy amíg az ég és föld elmúlik, egyetlen jóta vagy egyetlen pontocska sem múlik el a törvényből, amíg mind be nem teljesedik.</verse>
				<verse number="19">Azért ha valaki csak egyet is, akár a legkisebbet is, megrontja ama parancsolatok közül, s úgy tanítja az embereket, a legkisebb lesz a mennyek országában; aki pedig cselekszi és tanítja, azt nagynak mondják a mennyek országában.</verse>
				<verse number="20">Mert mondom nektek, hogy ha a ti igazságotok nem több az írástudók és farizeusok igazságánál, semmiképpen sem mehettek be a mennyek országába.</verse>
				<verse number="21">Hallottátok, hogy meg mondatott a régieknek: Ne ölj! Aki pedig öl, méltó az ítéletre.</verse>
				<verse number="22">Én viszont azt mondom nektek, hogy mindaz, aki haragszik az atyjafiára - ok nélkül,- méltó az ítéletre; aki pedig azt mondja az atyjafiának: Ráká (ostoba), megérdemli! hogy a nagytanács elé kerüljön; aki meg ezt mondja: Bolond! - méltó a gyehenna tüzére. (A 22. versben gondolatjel között levő szavak a legrégibb kéziratokban nincsenek meg.)</verse>
				<verse number="23">Azért ha áldozati ajándékodat az oltárra viszed és ott megemlékezel arról, hogy atyádfiának valami panasza van ellened,</verse>
				<verse number="24">hagyd ott az oltár előtt az ajándékodat, menj el, békülj meg előbb az atyádfiával és csak azután jöjj és vidd fel a te ajándékodat.</verse>
				<verse number="25">Légy engedékeny a te ellenfeled iránt jókor, amíg az úton vagy vele, hogy ellenfeled át ne adjon a bírónak, a bíró meg oda ne adjon a börtönőr kezébe és tömlöcbe ne vessenek téged.</verse>
				<verse number="26">Bizony mondom neked: nem jössz ki onnan, míg meg nem fizetsz az utolsó fillérig.</verse>
				<verse number="27">Hallottátok, hogy megmondatott: Ne paráználkodjál!</verse>
				<verse number="28">Én pedig azt mondom nektek: mindenki, aki asszonyra bűnös vággyal tekint, már paráználkodott azzal az ő szívében.</verse>
				<verse number="29">Ha pedig a te jobb szemed bűnre csábít téged, vájd ki és vesd el magadtól; mert jobb neked, hogy egy vesszen el a te tagjaid közül és ne egész tested vettessék a gyehennára.</verse>
				<verse number="30">És ha a te jobb kezed bűnre visz téged, vágd le azt és vesd el magadtól; mert jobb neked, hogy egy vesszen el a te tagjaid közül, és ne egész tested vettessék a gyehennára.</verse>
				<verse number="31">Megmondatott továbbá, ha valaki elbocsátja feleségét, adjon neki válólevelet.</verse>
				<verse number="32">Én pedig azt mondom nektek; mindenki, aki elbocsátja feleségét paráznaság okán kívül, paráznává teszi azt; és aki elbocsátott asszonyt vesz el, paráználkodik.</verse>
				<verse number="33">Ismét hallottátok, hogy megmondatott a régieknek: Hamisan ne esküdjél, hanem teljesítsd az Úrnak tett esküidet.</verse>
				<verse number="34">Én pedig azt mondom nektek: egyáltalán ne esküdjetek; se az égre, mert az az Isten királyi széke;</verse>
				<verse number="35">se a földre, mert az az ő lábainak zsámolya; se Jeruzsálemre, mert a nagy Király városa;</verse>
				<verse number="36">se a fejedre ne esküdjél, mert nem tudsz egy hajszálat fehérré vagy feketévé tenni.</verse>
				<verse number="37">Hanem legyen a ti beszédetek: Igen, igen; nem,- nem; ami pedig ezeken felül van, a gonosztól van.</verse>
				<verse number="38">Hallottátok, hogy meg mondatott: Szemet szemért és fogat fogért.</verse>
				<verse number="39">Én pedig azt mondom nektek: ne álljatok ellene a gonosznak, hanem aki téged arcul üt jobb felől, fordítsd feléje a másik arcodat is.</verse>
				<verse number="40">És aki törvénykezni akar veled és elvenni a te alsóruhádat, engedd oda neki a felsőt is.</verse>
				<verse number="41">És aki téged egy mérföldre kényszerít, menj el vele kettőre.</verse>
				<verse number="42">Aki tőled kér, adj neki; és aki tőled kölcsön akar kérni, ne fordulj el attól.</verse>
				<verse number="43">Hallottátok, hogy megmondatott: Szeresd felebarátodat és gyűlöld ellenségedet.</verse>
				<verse number="44">Én pedig azt mondom nektek: Szeressétek ellenségeiteket, - áldjátok azokat, akik titeket átkoznak, jót tegyetek azokkal, akik titeket gyűlölnek - és imádkozzatok azokért, akik titeket üldöznek, (A 44. versben gondolatjel közötti levő szavak a legrégibb kéziratokban nincsenek meg.)</verse>
				<verse number="45">hogy legyetek a ti mennyei Atyátok fiai, aki felhozza nap ját mind a gonoszokra, mind a jókra, és esőt ad mind az igazaknak, mind a hamisaknak.</verse>
				<verse number="46">Mert ha azokat szeretitek, akik titeket szeretnek, micsoda jutalmát veszitek? Nem ugyanezt cselekszik a vámszedők is?</verse>
				<verse number="47">És ha csak a ti atyátokfiait köszöntitek, mit cselekesztek másoknál többet? Nem ugyanezt teszik a pogányok is?</verse>
				<verse number="48">Legyetek azért tökéletesek, mint a ti mennyei Atyátok tökéletes.</verse>
			</chapter>
			<chapter number="6">
				<verse number="1">Vigyázzatok, hogy kegyességeteket ne gyakoroljátok az emberek előtt azért, hogy lássanak titeket; mert akkor nem lesz jutalmatok a ti mennyei Atyátoknál.</verse>
				<verse number="2">Azért mikor alamizsnát osztogatsz, ne kürtöltess magad előtt, ahogy a képmutatók tesznek a zsinagógákban és az utcákon, hogy az emberektől dicséretet nyerjenek. Bizony mondom nektek: elvették jutalmukat.</verse>
				<verse number="3">De amikor te osztogatsz alamizsnát, ne tudja a bal kezed, mit cselekszik a jobb kezed,</verse>
				<verse number="4">hogy az alamizsnálkodásod titkon legyen; és a te Atyád, aki látja, amit titkon tettél, megfizet neked nyilván. (A 4. vers, 6. vers és 18. vers utolsó szava a legrégibb kéziratokban nincs meg.)</verse>
				<verse number="5">És mikor imádkoztok, ne legyetek olyanok, mint a képmutatók, akik a zsinagógákban és az utcák szögletein állva szeretnek imádkozni, hogy lássák őket az emberek. Bizony mondom nektek: elvették jutalmukat.</verse>
				<verse number="6">Te pedig, mikor imádkozol, menj be a belső szobádba, zárd be az ajtódat és imádkozzál a te Atyádhoz, aki titkon van; és a te Atyád, aki látja, amit titkon tettél, megfizet neked nyilván.</verse>
				<verse number="7">És mikor imádkoztok, ne legyetek bőbeszédűek, mint a pogányok. Ezek azt gondolják, hogy az ő bőbeszédűségükért hallgattatnak meg.</verse>
				<verse number="8">Ne legyetek hát hozzájuk hasonlók, mert tudja a ti Atyátok, mire van szükségetek, mielőtt kérnétek tőle.</verse>
				<verse number="9">Ti azért így imádkozzatok: Mi Atyánk, ki vagy a mennyekben, szenteltessék meg a te neved;</verse>
				<verse number="10">jöjjön el a te országod; legyen meg a te akaratod, mint a mennyben, úgy a földön is.</verse>
				<verse number="11">A mi mindennapi kenyerünket add meg nekünk ma.</verse>
				<verse number="12">És bocsásd meg a mi vétkeinket, miképpen mi is megbocsátottunk azoknak, akik ellenünk vétkeztek;</verse>
				<verse number="13">és ne vígy minket kísértésbe, de szabadíts meg minket a gonosztól. Mert tied az ország és a hatalom és a dicsőség mindörökké. Ámen.</verse>
				<verse number="14">Mert ha megbocsátjátok az embereknek az ő vétkeiket, megbocsát nektek is a ti mennyei Atyátok.</verse>
				<verse number="15">Ha pedig nem bocsátotok meg az embereknek, a ti Atyátok sem bocsátja meg a ti vétkeiteket.</verse>
				<verse number="16">Mikor pedig böjtöltök, ne legyetek olyan komor ábrázatúak, mint a képmutatók, mert ezek eltorzítják arcukat, hogy az emberek lássák az ő böjtölésüket. Bizony mondom nektek: elvették jutalmukat.</verse>
				<verse number="17">Te pedig, mikor böjtölsz, kend meg a fejedet és az arcodat mosd meg,</verse>
				<verse number="18">hogy ne az emberek lássák böjtölésedet, hanem a te Atyád, aki titkon van; és a te Atyád, aki látja, amit titkon tettél, megfizet neked nyilván.</verse>
				<verse number="19">Ne gyűjtsetek magatoknak kincseket a földön, ahol a rozsda és a moly megemészti és ahol a tolvajok kiássák és ellopják azt,</verse>
				<verse number="20">hanem gyűjtsetek magatoknak kincseket a mennyben, ahol sem a rozsda, sem a moly meg nem emészti és ahol a tolvajok nem ássák ki, sem el nem lopják.</verse>
				<verse number="21">Mert ahol a kincsed van, ott lesz a szíved is.</verse>
				<verse number="22">A test lámpása a szem. Ha azért a te szemed tiszta, egész tested világos lesz.</verse>
				<verse number="23">Ha pedig a te szemed gonosz; egész tested sötét lesz. Ha tehát a benned levő világosság sötétség, mekkora akkor a sötétség!?</verse>
				<verse number="24">Senki sem szolgálhat két úrnak. Mert vagy az egyiket gyűlöli és a másikat szereti; vagy az egyikhez ragaszkodik és a másikat megveti. Nem szolgálhattok Istennek és a mammonnak.</verse>
				<verse number="25">Azért azt mondom nektek: ne aggodalmaskodjatok a ti életetek felől, mit egyetek és mit igyatok; se a ti testetek felől, mibe öltözködjetek. vajjon nem nagyobb-e az élet az eledelnél és a test az öltözetnél?</verse>
				<verse number="26">Tekintsetek az égi madarakra, nem vetnek, nem is aratnak, csűrbe sem takarnak; és a ti mennyei Atyátok eltartja azokat. Nem sokkal különbek vagytok-e azoknál?</verse>
				<verse number="27">Kicsoda pedig az közületek, aki aggodalmaskodásával meghosszabbíthatja az ő életét egy arasznyival?</verse>
				<verse number="28">Az öltözet felől is mit aggodalmaskodtok? Figyeljétek meg-a mezei liliomokat, hogyan növekednek: nem munkálkodnak, és nem fonnak.</verse>
				<verse number="29">De mondom nektek, hogy Salamon az ő teljes dicsőségében sem öltözött úgy, mint ezek közül bármelyik.</verse>
				<verse number="30">Ha pedig a mező füvét, - amely ma van és holnap kemencébe vetik, így ruházza az Isten, nem sokkal inkább-e titeket, ti kicsinyhitűek?</verse>
				<verse number="31">Ne aggodalmaskodjatok tehát és ne mondjátok: Mit együnk? vagy: Mit igyunk? vagy: Mivel ruházkodjunk?</verse>
				<verse number="32">Mert mindezekért a pogányok törik magukat. Mert tudja a ti mennyei Atyátok, hogy mindezekre szükségetek van.</verse>
				<verse number="33">Hanem keressétek először Isten országát és annak igazságát és ezek mind ráadásul adatnak nektek.</verse>
				<verse number="34">Ne aggodalmaskodjatok tehát a holnap felől, mert a holnap majd aggodalmaskodik a maga dolgai felől. Elég minden napnak a maga baja.</verse>
			</chapter>
			<chapter number="7">
				<verse number="1">Ne ítéljetek, hogy ne ítéltessetek.</verse>
				<verse number="2">Mert amilyen ítélettel ítéltek, olyannal ítéltettek és amilyen mértékkel mértek, olyannal mérnek nektek.</verse>
				<verse number="3">Miért nézed a szálkát, amely a te atyádfia szemében van, a gerendát pedig, amely a te szemedben van, nem veszed észre?</verse>
				<verse number="4">Vagy hogyan mondhatod a te atyádfiának: Hadd távolítsam el a szálkát a te szemedből! Pedig lám a te szemedben gerenda van.</verse>
				<verse number="5">Képmutató, távolítsd el előbb a gerendát a te szemedből, és akkor gondolj arra, hogy eltávolítsd a szálkát a te atyádfia szeméből.</verse>
				<verse number="6">Ne adjátok azt, ami szent, az ebeknek, gyöngyeiteket se dobjátok a disznók elé, hogy meg ne tapossák azokat lábukkal és ellenetek fordulva, szét ne szaggassanak titeket.</verse>
				<verse number="7">Kérjetek és adatik nektek; keressetek és találtok; zörgessetek és megnyittatik nektek.</verse>
				<verse number="8">Mert aki kér, mind kap; aki keres, talál; és a zörgetőnek megnyittatik.</verse>
				<verse number="9">Vagy ki az az ember közületek, aki a fiának követ ad, amikor kenyeret kér tőle?</verse>
				<verse number="10">És ha halat kér, vajjon kígyót ad-e neki?</verse>
				<verse number="11">Ha azért ti gonosz létetekre tudtok fiaitoknak jó ajándékokat adni, mennyivel inkább ad a ti mennyei Atyátok jókat azoknak, akik kérnek tőle?!</verse>
				<verse number="12">Amit akartok azért, hogy az emberek veletek cselekedjenek, mindazt ti is úgy cselekedjétek azokkal; mert ez a törvény és a próféták.</verse>
				<verse number="13">Menjetek be a szoros kapun. Mert tágas az a kapu és széles az az út, amely a pusztulásba visz, és sokan vannak, akik azon járnak.</verse>
				<verse number="14">Mert szoros az a kapu és keskeny az az út, amely az életre visz, és kevesen vannak, akik megtalálják azt.</verse>
				<verse number="15">őrizkedjetek a hamis prófétáktól, akik juhok ruhájában jönnek hozzátok, de belül ragadozó farkasok.</verse>
				<verse number="16">Gyümölcseikről ismeritek meg őket. vajjon a tövisről szednek-e szőlőt, vagy a bojtorjánról fügét?</verse>
				<verse number="17">Így minden jó fa jó gyümölcsöt terem, a rossz fa pedig rossz gyümölcsöt terem.</verse>
				<verse number="18">Nem teremhet jó fa rossz gyümölcsöt, rossz fa sem teremhet jó gyümölcsöt.</verse>
				<verse number="19">Minden fa, amely nem terem jó gyümölcsöt, kivágatik és tűzre vettetik.</verse>
				<verse number="20">Azért az ő gyümölcseikről ismeritek meg őket.</verse>
				<verse number="21">Nem mindenki megy be a mennyek országába, aki azt mondja nekem: Uram, Uram! hanem aki cselekszi az én mennyei Atyám akaratát.</verse>
				<verse number="22">Sokan mondják majd nekem ama napon: Uram, Uram! Nem a te nevedben prófétáltunk-e, nem a te nevedben űztünk-e ördögöket és nem a te nevedben cselekedtünk-e sok hatalmas dolgot?</verse>
				<verse number="23">És akkor megmondom nekik: Sohasem ismertelek titeket; távozzatok tőlem, ti gonosztevők.</verse>
				<verse number="24">Mindenki tehát, aki hallja tőlem e beszédeket és cselekszi azokat, hasonló ahhoz a bölcs emberhez, aki kősziklára építette a házát.</verse>
				<verse number="25">És ömlött az eső, megjöttek az áradások, fújtak a szelek és rázúdultak arra a házra, de nem dőlt össze, mert szikla volt az alapja.</verse>
				<verse number="26">És mindenki, aki hallja ezeket az én beszédeimet és nem cselekszi azokat, hasonló lesz ahhoz a bolond emberhez, aki a fövényre építette a házát.</verse>
				<verse number="27">És ömlött az eső, megjöttek az áradások, fújtak a szelek és rázúdultak arra a házra, úgyhogy összeomlott és nagy lett a pusztulása.</verse>
				<verse number="28">És történt, hogy mikor Jézus elvégezte ezeket a beszédeket, a sokaság álmélkodott a tanításán,</verse>
				<verse number="29">mert úgy tanította őket, mint akinek hatalma van és nem úgy, mint az írástudóik.</verse>
			</chapter>
			<chapter number="8">
				<verse number="1">És mikor lejött a hegyről, nagy sokaság követte őt.</verse>
				<verse number="2">És íme egy bélpoklos odament, leborult előtte és ezt mondta: Uram, ha akarod, megtisztíthatsz engem.</verse>
				<verse number="3">Ekkor ő kezét kinyújtotta, megérintette őt és ezt mondta: Akarom: tisztulj meg! És azonnal megtisztult a poklosságtól.</verse>
				<verse number="4">Ekkor Jézus így szólt hozzá: Vigyázz, senkinek se szólj; hanem eredj, mutasd meg magadat a papnak, és vidd fel az ajándékot, amelyet Mózes rendelt, bizonyságul nekik.</verse>
				<verse number="5">Mikor pedig bement Kapernaumba, egy százados ment hozzá és kérte őt:</verse>
				<verse number="6">Uram, az én szolgám otthon gutaütötten fekszik és nagy kínokat szenved.</verse>
				<verse number="7">Ekkor így szólt hozzá: Elmegyek és meggyógyítom őt.</verse>
				<verse number="8">És felelt a százados: Uram, nem vagyok én arra méltó, hogy hajlékomba jöjj, hanem csak szóval mondd és meggyógyul az én szolgám,</verse>
				<verse number="9">Mert én is felsőbbség alá vetett ember vagyok, nekem is vannak alárendelt katonáim. És ha egyiknek azt mondom: Menj! elmegy; ha a másiknak: Jöjj! idejön és ha a szolgámnak szólok: Tedd ezt! Megteszi.</verse>
				<verse number="10">Mikor pedig Jézus ezt hallotta, elcsodálkozott és így szólt az őt követőknek: Bizony mondom nektek, ilyen nagy hitet nem találtam Izraelben senkinél.</verse>
				<verse number="11">De mondom nektek, hogy sokan eljönnek napkeletről és napnyugatról és asztalhoz telepednek Ábrahámmal, Izsákkal és Jákobbal együtt a mennyek országában.</verse>
				<verse number="12">Ennek az országnak fiai pedig kivettetnek a külső sötétségre, s ott lesz sírás és fogcsikorgatás.</verse>
				<verse number="13">És szólt Jézus a századoshoz: Eredj el és legyen neked a te hited szerint. És meggyógyult a szolga abban az órában.</verse>
				<verse number="14">És mikor Jézus Péter házába ment, látta, hogy annak napa fekszik és lázas.</verse>
				<verse number="15">És megérintette az ő kezét, amire elhagyta őt a láz, úgyhogy felkelt és szolgált nekik.</verse>
				<verse number="16">Az est beálltával pedig sok ördöngöst vittek hozzá s Ő egy szavával kiűzte a gonosz lelkeket és meggyógyított minden beteget,</verse>
				<verse number="17">hogy beteljesedjék, amit Ésaiás próféta mondott, mikor így szólt: Ő vette el a mi erőtlenségünket és Ő hordozta betegségeinket.</verse>
				<verse number="18">Mikor pedig Jézus látta maga körül a sokaságot, megparancsolta, hogy menjenek át a túlsó partra.</verse>
				<verse number="19">Ekkor egy írástudó odament és így szólt hozzá: Mester, követlek, akárhová mégy.</verse>
				<verse number="20">És felelt neki Jézus: A rókáknak van barlangjuk és az égi madaraknak van fészkük, de az Ember Fiának nincs hová fejét lehajtania.</verse>
				<verse number="21">Egy másik tanítványa pedig ezt mondta neki: Uram, engedd meg nekem, hogy előbb elmenjek és eltemessem az atyámat.</verse>
				<verse number="22">De Jézus így szólt hozzá: Kövess engem! hadd temessék el a halottak az ő halottaikat.</verse>
				<verse number="23">És mikor hajóra szállt, követték őt tanítványai.</verse>
				<verse number="24">És íme, nagy vihar támadt a tengeren, úgyhogy a hajón átcsaptak a hullámok. Ő pedig aludt.</verse>
				<verse number="25">Ekkor tanítványai odamentek hozzá és felkeltették ezekkel a szavakkal: Uram, ments meg, elveszünk!</verse>
				<verse number="26">És Ő így felelt nekik: Mit féltek, kicsinyhitűek? Ekkor felkelt, megdorgálta a szeleket és a tengert és nagy csendesség lett.</verse>
				<verse number="27">Az emberek pedig elcsodálkoztak és így szóltak: Kicsoda ez, hogy mind a szelek, mind a tenger engednek neki?</verse>
				<verse number="28">És mikor a túlsó partra ért, a gadarénusok földjére, két ördöngös ment eléje, akik a sírboltokból jöttek ki s olyan veszedelmesek voltak, hogy senki sem mert járni azon az úton.</verse>
				<verse number="29">És íme így kiáltottak: Mit akarsz velünk, Isten Fia? Azért jöttél ide, hogy idő előtt meggyötörj minket?</verse>
				<verse number="30">Tőlük távol pedig nagy disznócsorda legelészett.</verse>
				<verse number="31">Az ördögök pedig kérték őt: Ha kiűzöl minket, küldj abba a disznócsordába.</verse>
				<verse number="32">És ő azt mondta nekik: Menjetek. Azok pedig kimentek és belementek a disznókba. És íme az egész csorda a meredekről a tengerbe rohant és odaveszett a vízben.</verse>
				<verse number="33">A pásztorok pedig elfutottak és beérve a városba, hírül adtak mindent, azt is, ami az ördöngösökkel történt.</verse>
				<verse number="34">És íme az egész város kiment Jézus elé és mihelyt meglátták, kérték őt, hogy távozzék el határukból.</verse>
			</chapter>
			<chapter number="9">
				<verse number="1">És hajóra szállva, átkelt és a maga városába ment.</verse>
				<verse number="2">És íme hoztak hozzá egy ágyban fekvő gutaütött embert. Mikor Jézus látta az ő hitüket, így szólt a gutaütöttnek: Bízzál, fiam! Megbocsáttattak a te bűneid.</verse>
				<verse number="3">És íme némelyek az írástudók közül így szóltak magukban: Ez káromolja Istent.</verse>
				<verse number="4">Jézus pedig ismerve gondolataikat, ezt mondta: Miért gondoltok gonoszt a szívetekben?</verse>
				<verse number="5">Mert mi könnyebb, ezt mondani: Megbocsáttattak a te bűneid! vagy ezt mondani: Kelj fel és járj!?</verse>
				<verse number="6">Hogy pedig megtudjátok, hogy az Ember Fiának van hatalma a földön a bűnöket megbocsátani, akkor így szólt a gutaütöttnek: Kelj fel, vedd az ágyadat és eredj haza.</verse>
				<verse number="7">Ekkor az felkelt és hazament.</verse>
				<verse number="8">Amikor a sokaság ezt látta, megdöbbent és dicsőítette Istent, aki ilyen hatalmat adott az embereknek.</verse>
				<verse number="9">És mikor Jézus onnan tovább ment, látott egy embert ülni a vámszedőhelyen, akinek Máté volt a neve és így szólt neki: Kövess engem! Az pedig felkelt és követte őt.</verse>
				<verse number="10">Mikor pedig asztalhoz telepedett a házban, íme sok vámszedő és bűnös ment oda és Jézussal meg tanítványaival az asztalhoz telepedtek.</verse>
				<verse number="11">Látva ezt a farizeusok, így szóltak a tanítványainak: Miért eszik a ti mesteretek a vámszedőkkel és bűnösökkel együtt?</verse>
				<verse number="12">Mikor ezt Jézus meghallotta, azt mondta nekik: Nem az egészségeseknek van szükségük orvosra, hanem a betegeknek.</verse>
				<verse number="13">Menjetek el, tanuljátok meg mit jelent ez: Irgalmasságot akarok és nem áldozatot. Mert nem az igazakat hívogatni jöttem, hanem a bűnösöket.</verse>
				<verse number="14">Akkor odamentek hozzá János tanítványai és ezt kérdezték: Mi az oka, hogy mi és a farizeusok böjtölünk, a te tanítványaid pedig nem böjtölnek.</verse>
				<verse number="15">És Jézus így válaszolt nekik: vajjon gyászolhat-e a násznép addig, amíg velük van a vőlegény? De eljönnek a napok, mikor elvétetik tőlük a vőlegény, és akkor böjtölni fognak.</verse>
				<verse number="16">Senki sem tesz pedig új posztóból foltot az ócska ruhára, mert a folt tovább szakítja a ruhát és nagyobb szakadás támad.</verse>
				<verse number="17">Új bort sem töltenek régi tömlőkbe; különben a tömlők szétszakadnak és a bor kiömlik, a tömlők is tönkremennek; hanem az új bort új tömlőkbe töltik és mind a kettő megmarad.</verse>
				<verse number="18">Mikor ezeket mondta nekik, íme egy elöljáró odalépett hozzá és leborult előtte, és így szólt: Az én leányom éppen most halt meg, de jöjj, tedd rá a kezedet és megelevenedik.</verse>
				<verse number="19">Ekkor Jézus felkelt és követte őt tanítványaival együtt.</verse>
				<verse number="20">És íme egy asszony, aki tizenkét év óta vérfolyásban szenvedett, hátulról hozzáférkőzött és megérintette ruhája szegélyét.</verse>
				<verse number="21">Mert ezt mondta magában: Ha csak a ruháját érintem is, meggyógyulok.</verse>
				<verse number="22">Jézus pedig megfordult, rátekintett és ezt mondta: Bízzál, leányom; a te hited megtartott téged. És meggyógyult az asszony attól az órától fogva.</verse>
				<verse number="23">Mikor pedig Jézus az elöljáró házába érkezett és látta a fuvolásokat meg a zajongó sokaságot,</verse>
				<verse number="24">így szólt: Távozzatok innen, mert a leányka nem halt meg, csak alszik. És kinevették őt.</verse>
				<verse number="25">Miután pedig eltávolították a sokaságot, bement, megfogta a leányka kezét, mire az felkelt.</verse>
				<verse number="26">És elterjedt ez a hír az egész vidéken.</verse>
				<verse number="27">És mikor Jézus tovább ment onnan, két vak követte őt és kiáltozva ezt mondta: Könyörülj rajtunk, Dávid fia!</verse>
				<verse number="28">Mikor pedig bement a házba, odamentek hozzá a vakok, és Jézus így szólt nekik: Hiszitek, hogy én ezt megtehetem? Azok ezt mondták neki: Hisszük Uram!</verse>
				<verse number="29">Akkor megérintette szemüket, és ezt mondta: Legyen nektek a ti hitetek szerint.</verse>
				<verse number="30">És megnyílt a szemük. Ekkor Jézus rájuk parancsolt: Vigyázzatok, hogy senki meg ne tudja!</verse>
				<verse number="31">De ők eltávozva, elterjesztették a hírét azon az egész vidéken.</verse>
				<verse number="32">Mikor pedig ezek elmentek, íme egy ördöngös némát vittek hozzá.</verse>
				<verse number="33">És miután az ördögöt kiűzte, megszólalt a néma; és a sokaság csodálkozott és ezt mondta: Sohasem láttak ilyent Izraelben.</verse>
				<verse number="34">A farizeusok pedig ezt mondták: Az ördögök fejedelme által űzi ki az ördögöket.</verse>
				<verse number="35">Így járta be Jézus a városokat mind és a falvakat, tanított az ő zsinagógáikban és hirdette az Isten országának evangéliumát és gyógyított minden betegséget és minden erőtlenséget.</verse>
				<verse number="36">Mikor pedig látta a sokaságot, könyörületességre indult rajtuk, mert elgyötörtek és elhagyatottak voltak, mint a pásztor nélkül való juhok.</verse>
				<verse number="37">Akkor azt mondta tanítványainak: Az aratnivaló sok, de a munkás kevés.</verse>
				<verse number="38">Kérjétek azért az aratás Urát, hogy küldjön munkásokat az ő aratásába.</verse>
			</chapter>
			<chapter number="10">
				<verse number="1">És előszólította tizenkét tanítványát hatalmat adott nekik a tisztátalan lelkek felett, hogy kiűzzék azokat és gyógyítsanak minden betegséget és minden erőtlenséget.</verse>
				<verse number="2">A tizenkét apostol nevei pedig ezek: Első Simon, akit Péternek hívnak, és testvére András, és Jakab, a Zebedeus fia és testvére János,</verse>
				<verse number="3">Fülöp és Bertalan, Tamás és Máté, a vámszedő, Jakab, az Alfeus fia, és Taddeus,</verse>
				<verse number="4">Simon, a kánaáni és Júdás, az Iskáriótes, aki el is árulta őt.</verse>
				<verse number="5">Ezt a tizenkettőt küldte ki Jézus és megparancsolta nekik: Pogányok útjára ne térjetek és a samaritánusok városába ne menjetek be,</verse>
				<verse number="6">hanem menjetek inkább Izrael házának elveszett juhaihoz.</verse>
				<verse number="7">Elmenve pedig, hirdessétek; Elközelített a mennyek országa!</verse>
				<verse number="8">Betegeket gyógyítsatok, halottakat támasszatok, poklosokat tisztítsatok, ördögöket űzzetek. Ingyen vettétek, ingyen adjátok.</verse>
				<verse number="9">Ne szerezzetek aranyat, se ezüstöt, se rézpénzt az erszényetekbe,</verse>
				<verse number="10">se úti táskát, se két öltözet ruhát, se sarut, se botot; mert méltó a munkás az ő táplálékára.</verse>
				<verse number="11">Amikor egy városba vagy faluba mentek, tudakozzátok meg, hogy ki méltó abban és maradjatok ott, amíg továbbmentek.</verse>
				<verse number="12">Amikor pedig bementek a házba, köszöntsétek azt.</verse>
				<verse number="13">És ha méltó a ház, szálljon rá a ti békességetek, ha pedig nem méltó, a ti békességetek rátok térjen vissza.</verse>
				<verse number="14">És ha valaki nem fogad be titeket és nem hallgatja meg a ti beszédeteket, mikor kimentek abból a házból vagy városból, lábatok porát is verjétek le.</verse>
				<verse number="15">Bizony mondom nektek: az ítélet napján könnyebb lesz Sodoma és Gomora földjének, mint annak a városnak.</verse>
				<verse number="16">Íme én elküldelek titeket, mint juhokat, a farkasok közé; legyetek azért okosak, mint a kígyók és szelídek, mint a galambok.</verse>
				<verse number="17">De óvakodjatok az emberektől; mert törvényszékekre adnak és zsinagógáikban megkorbácsolnak titeket,</verse>
				<verse number="18">sőt helytartók és királyok elé hurcolnak titeket énérettem, bizonyságul maguknak és a pogányoknak.</verse>
				<verse number="19">De mikor azok kezébe adnak titeket, ne aggodalmaskodjatok, hogyan vagy mit szóljatok; mert megadatik nektek abban az órában, mit mondjatok.</verse>
				<verse number="20">Mert nem ti vagytok, akik szóltok, hanem a ti Atyátok Lelke az, aki szól bennetek.</verse>
				<verse number="21">Halálra adja pedig testvér a testvérét, atya a gyermekét, és gyermekek támadnak szüleik ellen és megölik őket.</verse>
				<verse number="22">És gyűlöletesek lesztek mindenki előtt az én nevemért; de aki mindvégig állhatatos marad, az megtartatik.</verse>
				<verse number="23">Mikor pedig az egyik városban üldöznek titeket, fussatok a másikba. Mert bizony mondom nektek: be sem járjátok Izrael minden városát, mikor eljön az Ember Fia.</verse>
				<verse number="24">A tanítvány nem áll fölötte a tanítónak, sem a szolga az ő urának.</verse>
				<verse number="25">Elég a tanítványnak, ha olyan, mint a tanítója és a szolgának, ha olyan, mint az ő ura. Ha a ház urát Belzebubnak hívták, mennyivel inkább az ő házanépét?</verse>
				<verse number="26">Azért ne féljetek tőlük! Mert nincs oly rejtett dolog, ami napfényre ne jönne; és oly titok, amely ki ne tudódnék.</verse>
				<verse number="27">Amit a sötétben mondok nektek, a világosságban mondjátok; és amit fülbe súgva hallotok, a háztetőkről hirdessétek.</verse>
				<verse number="28">És ne féljetek azoktól, akik a testet ölik meg, a lelket pedig meg nem ölhetik; hanem attól féljetek inkább, aki mind a lelket, mind a testet elvesztheti a gyehennában.</verse>
				<verse number="29">Nemde két verebecskét lehet venni egy fillérért? És egy sem esik azok közül a földre a ti Atyátok akarata nélkül.</verse>
				<verse number="30">Nektek pedig még a fejetek hajszálai is mind számon vannak.</verse>
				<verse number="31">Ne féljetek azért: ti sok verebecskénél drágábbak vagytok.</verse>
				<verse number="32">Azért aki vallást tesz rólam az emberek előtt, én is vallást teszek arról az én mennyei Atyám előtt;</verse>
				<verse number="33">aki pedig megtagad engem az emberek előtt, én is megtagadom azt az én mennyei Atyám előtt.</verse>
				<verse number="34">Ne gondoljátok, hogy azért jöttem, hogy békességet bocsássak e földre. Nem jöttem, hogy békességet bocsássak, hanem hogy fegyvert.</verse>
				<verse number="35">Mert azért jöttem, hogy meghasonlást támasszak az ember és az ő atyja, a leány és az ő anyja, a meny és az ő napa között,</verse>
				<verse number="36">és hogy az embernek ellensége legyen a házanépe.</verse>
				<verse number="37">Aki jobban szereti atyját vagy anyját, mint engem, nem méltó hozzám; és aki jobban szereti fiát vagy leányát, mint engem, nem méltó hozzám.</verse>
				<verse number="38">És aki nem veszi fel az ő keresztjét és úgy nem követ engem, nem méltó hozzám.</verse>
				<verse number="39">Aki megtalálja az ő életét, elveszti azt; és aki elveszti az ő életét énérettem, megtalálja azt.</verse>
				<verse number="40">Aki titeket befogad, engem fogad be, és aki engem fogad be, azt fogadja be, aki engem küldött.</verse>
				<verse number="41">Aki prófétát fogad be, mivel az próféta, próféta jutalmát kapja, és aki igaz embert fogad be, mivel az igaz ember, igaznak jutalmát kapja.</verse>
				<verse number="42">És aki e kicsinyek közül egynek, mivel az tanítvány, inni ad csak egy pohár hideg vizet is, bizony mondom nektek, semmiképpen sem fogja elveszíteni jutalmát.</verse>
			</chapter>
			<chapter number="11">
				<verse number="1">Amikor Jézus bevégezte a tizenkét tanítványnak adott utasítást, elment onnan, hogy tanítson és prédikáljon az ő városaikban.</verse>
				<verse number="2">Mikor pedig János meghallotta a tömlöcben Krisztus cselekedeteit, üzenetet küldött neki tanítványai által:</verse>
				<verse number="3">Te vagy-e az Eljövendő, vagy mást várjunk?</verse>
				<verse number="4">És Jézus így felelt nekik: Menjetek el és jelentsétek Jánosnak, amiket hallotok és láttok:</verse>
				<verse number="5">A vakok látnak és a sánták járnak, a poklosok megtisztulnak és a siketek hallanak, a halottak feltámadnak, a szegényeknek pedig az evangéliumot hirdetik.</verse>
				<verse number="6">És boldog, aki énbennem meg nem botránkozik.</verse>
				<verse number="7">Mikor pedig azok elmentek, Jézus beszélni kezdett Jánosról a sokaságnak: Miért mentetek ki a pusztába? Szél ingatta nádszálat látni?</verse>
				<verse number="8">Hát miért mentetek ki? Puha ruhákba öltözött embert látni? íme, akik puha ruhákat viselnek, a királyok palotáiban vannak.</verse>
				<verse number="9">De hát miért mentetek ki? Prófétát látni? Bizony, mondom nektek, még prófétánál is nagyobbat.</verse>
				<verse number="10">ő az, akiről meg van írva: Íme elküldöm az én követemet te előtted, aki elkészíti előtted a te útadat.</verse>
				<verse number="11">Bizony mondom nektek: az asszonyoktól születettek között nem támadt nagyobb Keresztelő Jánosnál, pedig a mennyek országában a legkisebb is nagyobb őnála.</verse>
				<verse number="12">Keresztelő János napjaitól fogva mind mostanig a mennyek országa erővel tör utat és az erősek ragadják azt el.</verse>
				<verse number="13">Mert a próféták mindnyájan és a törvény Jánosig prófétáltak.</verse>
				<verse number="14">És ha el akarjátok fogadni: Illés ő, aki eljövendő.</verse>
				<verse number="15">Akinek füle van a hallásra, halijai</verse>
				<verse number="16">De kihez hasonlítsam ezt a nemzedéket? Hasonló azokhoz a gyermekekhez, akik a piacon ülnek és így kiáltoznak társaiknak:</verse>
				<verse number="17">Fuvoláztunk nektek és nem táncoltatok; gyászéneket éne keltünk, és nem sírtatok.</verse>
				<verse number="18">Mert eljött János, aki se nem eszik, se nem iszik és azt mondják: Ördög van benne!</verse>
				<verse number="19">Eljött az Ember Fia, aki eszik és iszik és ezt mondják: íme a nagyétű és részeges ember, a vámszedők és bűnösök barátja! És cselekedeteiből igazolódott az isteni bölcsesség. (A 19. versben egyes kéziratokban a cselekedeteiből szó helyett: gyermekeitől szó olvasható (Lk.7:35))</verse>
				<verse number="20">Ekkor korholni kezdte azokat a városokat, amelyekben legtöbb csodája történt, hogy nem tértek meg:</verse>
				<verse number="21">Jaj neked, Korázin! Jaj neked, Betsaida! Mert ha Tírusban és Szidonban történtek volna azok a csodák, amelyek bennetek végbementek, régen megtértek volna zsákruhában és hamuban!</verse>
				<verse number="22">De mondom nektek: Tírusnak és Szidonnak könnyebb lesz az ítélet napján, mint nektek.</verse>
				<verse number="23">És te, Kapernaum, vájjon az égig fogsz felmagasztaltatni? A pokolig fogsz le vettetni; mert ha Sodomában történtek volna azok a csodák, amelyek benned végbementek, mind a mai napig megmaradt volna.</verse>
				<verse number="24">De mondom nektek, hogy Sodorna földjének könnyebb lesz az ítélet napján, mint neked.</verse>
				<verse number="25">Abban az időben Jézus ezt mondta: Hálát adok neked, Atyám, mennynek es földnek Ura, hogy elrejtetted ezeket a bölcsek és értelmesek elől és kinyilatkoztattad a tanulatlanoknak.</verse>
				<verse number="26">Igen, Atyám, mert így volt kedves te előtted.</verse>
				<verse number="27">Mindent nekem adott át az én Atyám és senki sem ismeri a Fiút, csak az Atya, és az Atyát sem ismeri senki, csak a Fiú és akinek a Fiú ki akarja nyilatkoztatni.</verse>
				<verse number="28">Jöjjetek énhozzám mindnyájan, akik megfáradtatok és meg vagytok terhelve, és én nyugodalmat adok nektek.</verse>
				<verse number="29">Vegyétek fel magatokra az én igámat és tanuljátok meg tőlem, hogy én szelíd és alázatos szívű vagyok, és nyugodalmat találtok lelketeknek.</verse>
				<verse number="30">Mert az én igám jó, és az én terhem könnyű.</verse>
			</chapter>
			<chapter number="12">
				<verse number="1">Abban az időben a vetéseken haladt át Jézus szombatnapon. Tanítványai pedig megéheztek és kezdték a kalászokat szaggatni és enni.</verse>
				<verse number="2">Mikor ezt a farizeusok látták, így szóltak neki: Íme a te tanítványaid azt cselekszik, amit szombatnapon nem szabad cselekedni.</verse>
				<verse number="3">ő pedig azt mondta nekik: Nem olvastátok, mit cselekedett Dávid, mikor megéhezett ő és akik vele voltak?</verse>
				<verse number="4">Hogyan ment be az Isten házába és ették meg a felrakott szent kenyereket, amelyeket nem lett volna szabad megennie sem neki, sem azoknak, akik vele voltak, hanem csak a papoknak?</verse>
				<verse number="5">Vagy nem olvasta tok a törvényben, hogy szombatnapon megszegik a papok a szombatot a templomban és mégsem vétkeznek?</verse>
				<verse number="6">Mondom nektek: a templomnál nagyobb van itt.</verse>
				<verse number="7">Ha pedig tudnátok, mit jelent ez: Irgalmasságot akarok és nem áldozatot: nem kárhoztattátok volna az ártatlanokat.</verse>
				<verse number="8">Mert a szombatnak is ura az Ember Fia.</verse>
				<verse number="9">Mikor eltávozott onnan, az ő zsinagógájukba ment.</verse>
				<verse number="10">És íme volt ott egy bénakezű ember. És hogy vádolhassák Jézust, megkérdezték tőle: Szabad-e szombatnapon gyógyítani?</verse>
				<verse number="11">Ő pedig így szólt nekik: Kicsoda közületek az az ember, aki ha van egy juha és az szombatnapon verembe esik, meg nem fogja és ki nem húzza azt?</verse>
				<verse number="12">Pedig mennyivel drágább az ember a juhnál. Szabad tehát szombatnapon jót cselekedni.</verse>
				<verse number="13">Akkor így szólt annak az embernek: Nyújtsd ki a kezedet! És kinyújtotta, mire olyan éppé lett, mint a másik.</verse>
				<verse number="14">A farizeusok pedig kimentek és tanácsot tartottak ellene, hogyan pusztíthatnák el őt.</verse>
				<verse number="15">Mikor ezt Jézus észrevette,- visszavonult onnan. És sokan követték őt, és mindnyájukat meggyógyította.</verse>
				<verse number="16">És szigorúan meghagyta nekik, hogy őt ismertté ne tegyék,</verse>
				<verse number="17">hogy beteljesedjék Ésaiás próféta mondása, aki így szólt:</verse>
				<verse number="18">Íme az én szolgám, akit választottam, akit én szeretek, akiben gyönyörködöm: Lelkemet adom őbelé és ítéletet hirdet a pogányoknak.</verse>
				<verse number="19">Nem civódik és nem kiált; az utcákon senki sem hallja szavát.</verse>
				<verse number="20">A megrepedezett nádszálat nem töri el és a pislogó mécsest nem oltja ki, míg diadalra nem viszi az igazságot.</verse>
				<verse number="21">És az ő nevében reménykednek majd a pogányok.</verse>
				<verse number="22">Akkor egy vak és né ma ördöngöst hoztak eléje és ő meggyógyította, úgyhogy a vak és néma látott is, beszélt is.</verse>
				<verse number="23">És az egész sokaság elcsodálkozott s ezt mondta: Talán csak nem ez a Dávid fia?</verse>
				<verse number="24">A farizeusok pedig ennek hallatára így szóltak: Ez csak Belzebubnak, az ördögök fejedelmének segítségével űzi ki az ördögöket.</verse>
				<verse number="25">Jézus pedig, aki ismerte gondolataikat, így szólt nekik: Minden ország, amely önmagával meghasonlik, elpusztul és egyetlen város vagy háznép sem marad fenn, amely önmagával meghasonlik.</verse>
				<verse number="26">Ha pedig a Sátán űzi ki a Sátánt, akkor meghasonlott önmagával. Hogyan állhat fenn tehát az ő országa?</verse>
				<verse number="27">És ha Belzebub segítségével űzöm ki az ördögöket, a ti fiaitok kinek a segítségével űzik ki? Azért ők lesznek a ti bíráitok!</verse>
				<verse number="28">Ha pedig én az Isten Lelkének segítségével űzöm ki az ördögöket, akkor bizonyára elérkezett hozzátok az Isten országa.</verse>
				<verse number="29">Vagy hogyan hatolhat be bárki az erős ember házába és hogyan rabolhatja el annak javait, ha előbb meg nem kötözi az erős embert s így rabolja ki annak házát?</verse>
				<verse number="30">Aki nincs velem, ellenem van, és aki nem gyűjt velem, tékozol.</verse>
				<verse number="31">Azt mondom azért nektek: minden bűn és káromlás megbocsáttatik az embereknek, de a Lélek ellen mondott káromlás nem bocsáttatik meg.</verse>
				<verse number="32">Még az is részesül bocsánatban, aki az Ember Fia ellen szól, de aki a Szent Lélek ellen szól, az nem részesül bocsánatban sem ezen, sem a jövendő világon.</verse>
				<verse number="33">Vagy tegyétek a fát jóvá és akkor a gyümölcse is jó, vagy tegyétek a fát rosszá és akkor a gyümölcse is rossz. Mert gyümölcséről lehet megismerni a fát.</verse>
				<verse number="34">Mérges kígyók fajzatai Hogyan is szólhatnátok gonosz létetekre jót? Mert a szív teljességéből szól a száj.</verse>
				<verse number="35">A jó ember a maga jó kincseiből hozza elő a jókat, és a gonosz ember a maga gonosz kincseiből hozza elő a gonosz dolgokat.</verse>
				<verse number="36">De mondom nektek: minden haszontalan beszédért, amelyet beszélnek az emberek, számot adnak majd az ítélet napján.</verse>
				<verse number="37">Mert beszédedből ítéltetel majd igaznak, és beszédedből ítéltetel bűnösnek.</verse>
				<verse number="38">Ekkor az írástudók és farizeusok közül némelyek újból megszólaltak: Mester, jelt szeretnénk tőled látni.</verse>
				<verse number="39">Ő pedig ezt felelte nekik: E gonosz és parázna nemzedék jelt kíván, de nem adatik neki, csak a Jónás próféta jele.</verse>
				<verse number="40">Mert amint Jónás három nap, három éjjel volt a cethal gyomrában, úgy lesz az Ember Fia is három nap, három éjjel a föld szívében.</verse>
				<verse number="41">A ninivei férfiak az ítéletkor majd együtt támadnak fel ezzel a nemzedékkel és elítélik ezt, mivel ők megtértek Jónás prédikálására. És íme Jónásnál nagyobb van itt!</verse>
				<verse number="42">Dél királynője majd felkel az ítéletkor e nemzedékkel és elítéli ezt, mert ő eljött a föld széléről, hogy hallhassa Salamon bölcsességét. És íme Salamonnál nagyobb van itt!</verse>
				<verse number="43">Mikor pedig a tisztátalan lélek kimegy az emberből, víz nélküli helyeken kóborol, nyugalmat keres, de nem talál.</verse>
				<verse number="44">Akkor ezt mondja: Visszatérek az én házamba, ahonnét kijöttem, És odaérve, üresen, kisöpörve és felékesítve találja azt.</verse>
				<verse number="45">Akkor elmegy és vesz maga mellé más hét lelket, még nála is gonoszabbakat: és bemennek és ott laknak. És annak az embernek utolsó állapota rosszabb lesz az elsőnél. így lesz ezzel a gonosz nemzedékkel is.</verse>
				<verse number="46">Mikor pedig még szólott a sokasághoz, íme az ő anyja és testvérei künn megálltak és beszélni akartak vele.</verse>
				<verse number="47">Ekkor valaki így szólt neki: Íme a te anyád és testvéreid odakünn állanak és szólni akarnak veled.</verse>
				<verse number="48">Ő azonban így felelt annak, aki őt meg szólította: Ki az én anyám és kik az én testvéreim?</verse>
				<verse number="49">És kinyújtván kezét az ő tanítványaira, ezt mondta: íme az én anyám és az én testvéreim!</verse>
				<verse number="50">Mert aki cselekszi az én mennyei Atyám akaratát, az fiútestvérem, nőtestvérem és anyám.</verse>
			</chapter>
			<chapter number="13">
				<verse number="1">Azon a napon Jézus kiment a házból, leült a tenger mellett.</verse>
				<verse number="2">És nagy sokaság gyűlt hozzá, úgyhogy a hajóba ment és leült; az egész sokaság pedig a parton állott.</verse>
				<verse number="3">És sokat beszélt nekik példázatokban: íme, kiment a magvető vetni.</verse>
				<verse number="4">És mikor vetett, némelyik mag az útfélre esett, és a madarak eljöttek és megették azt.</verse>
				<verse number="5">Némelyik pedig köves helyre esett, ahol nem sok földje volt, úgyhogy hamarosan felnőtt, mivel nem volt mélyen a földben.</verse>
				<verse number="6">De mikor a nap felkelt, a hőség megütötte és mivel nem volt gyökere, elszáradt.</verse>
				<verse number="7">Némelyik pedig a tövisek közé esett és a tövisek felnövekedtek és megfojtották azt.</verse>
				<verse number="8">Némelyik pedig a jó földbe esett és termést hozott, az egyik százannyit, a másik hatvanannyit, ismét másik harmincannyit.</verse>
				<verse number="9">Akinek van füle a hallásra, hallja!</verse>
				<verse number="10">A tanítványok pedig hozzámentek és ezt mondták neki: Miért szólasz hozzájuk példázatokban?</verse>
				<verse number="11">Ő pedig ezt felelte nekik: Nektek megadatott, hogy ismerjétek a mennyek országának titkait, azoknak pedig nem adatott meg.</verse>
				<verse number="12">Mert akinek van, annak adatik, úgyhogy bővölködik; de akinek nincs, attól még az is elvétetik, amije van.</verse>
				<verse number="13">Azért beszélek nekik példázatokban, mert látván, nem látnak, és hallván, nem hallanak, sem nem értenek.</verse>
				<verse number="14">És beteljesedett rajtuk Ésaiás jövendölése, amely ezt mondja: Hallván halljatok és ne értsetek; és nézvén nézzetek és ne lássatok:</verse>
				<verse number="15">mert megkövéredett ennek a népnek a szíve, és fülükkel nehezen hallottak és szemüket behunyták, hogy szemükkel ne lássanak, fülükkel ne halljanak, szívükkel ne értsenek és meg ne térjenek és én meg ne gyógyítsam őket.</verse>
				<verse number="16">A ti szemetek pedig boldog, mert lát, és fületek, mert hall.</verse>
				<verse number="17">Mert bizony mondom nektek, hogy sok próféta és igaz ember kívánta látni, amiket ti láttok és nem látták; és hallani, amiket ti hallotok és nem hallották.</verse>
				<verse number="18">Ti most azért halljátok meg a magvetőről szóló példázat magyarázatát!</verse>
				<verse number="19">Amikor valaki hallja a mennyek országáról szóló igét, de nem érti, eljön a gonosz és kiragadja a szívébe vetett magot. Ez az, amelyik az útfélre esett.</verse>
				<verse number="20">A köves talajra hullott mag pedig az, aki mikor az igét hallja, mindjárt nagy örömmel fogadja azt,</verse>
				<verse number="21">de nincsen gyökere benne, hanem csak ideig való; mihelyt pedig nyomorúság vagy üldözés támad az ige miatt, azonnal megtántorodik.</verse>
				<verse number="22">A tövisek közé esett mag pedig az, aki hallgatja ugyan az igét, de a világ gondja és a gazdagság csalárdsága megfojtja az igét, úgyhogy nem terem gyümölcsöt.</verse>
				<verse number="23">A jó földbe esett mag pedig az, aki hallja és érti az igét; ez gyümölcsöt is terem, némelyik százannyit, némelyik hatvanannyit, némelyik pedig harmincannyit.</verse>
				<verse number="24">Más példázatot is adott eléjük e szavakkal: Hasonló a mennyek országa ahhoz az emberhez, aki jó magot vetett a földjébe,</verse>
				<verse number="25">de mikor az emberek aludtak, eljött az ellensége és konkolyt vetett a búza közé és eltávozott.</verse>
				<verse number="26">Mikor pedig felnőtt a vetés és termést hozott, akkor meglátszott a konkoly is.</verse>
				<verse number="27">A gazda szolgái pedig előállottak és így szóltak neki: Uram, nemde tiszta magot vetettél a te földedbe? Honnan van azért benne konkoly?</verse>
				<verse number="28">ő pedig azt mondta nekik: Valamelyik ellenségem cselekedte ezt. A szolgák erre azt mondták neki: Akarod-e, hogy elmenjünk és összeszedjük a konkolyt?</verse>
				<verse number="29">ö azonban így szólt: Nem. Mert mikor összeszeditek a konkolyt, azzal együtt esetleg a búzát is kiszaggatjátok.</verse>
				<verse number="30">Hadd nőjön együtt mind a kettő az aratásig. Az aratás idején majd szólok az aratóknak: Szedjétek össze először a konkolyt és kössétek kévébe, hogy megégessétek, a búzát pedig takarítsátok be a csűrömbe.</verse>
				<verse number="31">Más példázatot is adott eléjük e szavakkal: Hasonló a mennyek országa a mustármaghoz, amelyet az ember vesz és elvet a földjébe.</verse>
				<verse number="32">Ez valamennyi magnál kisebb ugyan, de mikor felnő, minden kerti veteménynél nagyobb és fává lesz, úgyhogy eljönnek az égi madarak és fészket raknak ágain.</verse>
				<verse number="33">Más példázatot is mondott nekik: Hasonló a mennyek országa a kovászhoz, amelyet az asszony vesz, belekeveri három mérce lisztbe, mire az egész megkel.</verse>
				<verse number="34">Mindezeket példázatokban mondta Jézus a sokaságnak és példázat nélkül semmit sem mondott nekik,</verse>
				<verse number="35">hogy beteljesedjék, amit a próféta mondott e szavakkal: Példázatokban nyitom meg számat; feltárom mindazt, ami a világ teremtése óta rejtve volt.</verse>
				<verse number="36">Ekkor elbocsátotta a sokaságot és bement a házba. Ekkor odamentek hozzá a tanítványai és ezt mondták: Magyarázd meg nekünk a szántóföldben nőtt konkolyról szóló példázatot.</verse>
				<verse number="37">És ő így felelt nekik: Aki a jó magot veti, az az Ember Fia.</verse>
				<verse number="38">A szántóföld pedig a világ; a jó mag az Isten országa fiai; a konkoly pedig, a gonosznak a fiai;</verse>
				<verse number="39">az ellenség pedig, aki a konkolyt veti, az ördög; az aratás a világ vége; az aratók pedig az angyalok.</verse>
				<verse number="40">Amint azért összegyűjtik a konkolyt és megégetik, úgy lesz a világ végén.</verse>
				<verse number="41">Az Ember Fia elküldi majd az angyalait és az ő országából összegyűjtik a botránkozásokat mind és azokat is, akik gonoszságot cselekesznek,</verse>
				<verse number="42">és bevetik őket a tüzes kemencébe: ott lesz sírás és fogcsikorgatás.</verse>
				<verse number="43">Akkor az igazak majd fénylenek, mint a nap, az ő Atyjuk országában. Akinek van füle a hallásra, hallja!</verse>
				<verse number="44">Hasonló a mennyek országa a szántóföldben elrejtett kincshez, amelyet ember mikor megtalál, elrejt és örömében elmegy, eladja mindenét, amije van és megveszi azt a szántóföldet.</verse>
				<verse number="45">Ismét hasonló a mennyek országa a kereskedőhöz, aki igazgyöngyöket keres.</verse>
				<verse number="46">Mikor egy nagy értékű gyöngyre talál, elmegy, mindenét eladja és megvásárolja azt. Példázat a tengerbe vetett hálóról</verse>
				<verse number="47">Ismét hasonló a mennyek országa a tengerbe vetett hálóhoz, amely mindenféle halat összefog.</verse>
				<verse number="48">Mikor megtelik, a halászok kivonják a partra és leülve, a jó halakat edényekbe gyűjtik, a silányakat ellenben kidobálják.</verse>
				<verse number="49">Így lesz a világ végén is: eljönnek majd az angyalok és kiválasztják az igazak közül a gonoszokat</verse>
				<verse number="50">és tüzes kemencébe vetik őket: ott lesz sírás és fogcsikorgatás. A példázatos tanítás befejezése</verse>
				<verse number="51">Megértettétek mindezt! Azok azt mondták neki: Meg.</verse>
				<verse number="52">Ő pedig azt felelte nekik: Ennélfogva minden írástudó, aki a mennyek országa felől tanításban részesült, hasonló ahhoz a gazdához, aki ót és újat hoz elő kamrájából.</verse>
				<verse number="53">Mikor Jézus elmondta ezeket a példázatokat, elment onnan.</verse>
				<verse number="54">És hazájába érve, úgy tanította őket zsinagógájukban, hogy megdöbbentek és ezt mondták: Honnét van ebben ez a bölcsesség és ezek az erők?</verse>
				<verse number="55">Hát nem ez az ácsmester fia? Nem az ő anyját hívják Máriának és testvéreit Jakabnak, Józsefnek, Simonnak és Júdásnak?</verse>
				<verse number="56">S nem itt laknak-e az ő nőtestvérei is mindnyájan nálunk? Honnan tudja hát mindezeket?</verse>
				<verse number="57">És megbotránkoztak őbenne. Jézus pedig azt mondta nekik: Sehol sincs a prófétának kevesebb becsülete, mint a tulajdon hazájában és házában.</verse>
				<verse number="58">Nem is tett ott sok csodát az ő hitetlenségük miatt.</verse>
			</chapter>
			<chapter number="14">
				<verse number="1">Abban az időben hallotta Heródes, a negyedesfejedelem, Jézus hírét,</verse>
				<verse number="2">és azt mondta szolgáinak: Keresztelő János ez: ő támadt fel a halálból, és azért működnek benne a csodatevő erők.</verse>
				<verse number="3">Mert Heródes elfogatta Jánost, megkötöztette és tömlöcbe vettette Heródiás miatt, Fülöpnek, az ő testvérének felesége miatt.</verse>
				<verse number="4">Mert azt mondta neki János: Nem szabad neked ővele élned.</verse>
				<verse number="5">És meg akarta őt öletni, de félt a sokaságtól, mert prófétának tartották őt.</verse>
				<verse number="6">Mikor azonban Heródes születésnapja volt, Heródiás leánya táncolt előttük s úgy megtetszett Heródesnek,</verse>
				<verse number="7">hogy esküvel fogadta, bármit kér, megadja neki.</verse>
				<verse number="8">Az pedig anyja rábeszélésére így szólt: Add ide nekem egy tálban Keresztelő János fejét.</verse>
				<verse number="9">Ekkor a király elszomorodott, de esküjéért és a vendégek miatt megparancsolta, hogy adják oda.</verse>
				<verse number="10">És elküldve, lefejeztette Jánost a tömlöcben.</verse>
				<verse number="11">És elhozták az ő fejét egy tálban, odaadták a leánynak, az pedig az ő anyjának vitte.</verse>
				<verse number="12">Az ő tanítványai pedig odamentek, elvitték a testet és eltemették. Azután elmentek és hírül adták ezeket Jézusnak.</verse>
				<verse number="13">Mikor ezt Jézus meghallotta, elhajózott onnan egy puszta helyre egyedül. A sokaság pedig ennek hallatára gyalog követte őt a városokból.</verse>
				<verse number="14">És mikor kiszállt, nagy sokaságot látott, megszánta őket és betegeiket meggyógyította.</verse>
				<verse number="15">Mikor pedig esteledett, odamentek hozzá tanítványai és azt mondták: Puszta ez a hely és az idő már eljárt. Engedd el a sokaságot, hadd menjenek el a falvakba és vegyenek maguknak élelmet.</verse>
				<verse number="16">Jézus azonban ezt mondta nekik: Nem szükséges elmenniük; adjatok nekik ti enni.</verse>
				<verse number="17">De azok így szóltak neki: Nincs itt egyebünk, csak öt kenyerünk és két halunk.</verse>
				<verse number="18">Ő pedig szólt: Hozzátok ide hozzám.</verse>
				<verse number="19">És miután megparancsolta a sokaságnak, hogy üljenek le a fűre, vette az öt kenyeret meg a két halat és feltekintett az égre, hálát adott; megtörte a kenyereket, és odaadta a tanítványoknak, a tanítványok pedig a sokaságnak,</verse>
				<verse number="20">Mikor aztán mindnyájan ettek és jóllaktak, felszedték a maradék darabokat tizenkét tele kosárral.</verse>
				<verse number="21">Akik pedig ettek, mintegy ötezerén voltak férfiak az asszonyokon és gyermekeken kívül.</verse>
				<verse number="22">És mindjárt meghagyta tanítványainak, hogy szálljanak a hajóba és keljenek át előtte a túlsó partra, míg ő elbocsátja a sokaságot.</verse>
				<verse number="23">És miután elbocsátotta a sokaságot, fel ment a hegyre magánosan, hogy imádkozzék. Mikor pedig beesteledett, egyedül volt ott.</verse>
				<verse number="24">A hajó pedig már a tenger közepén volt, a haboktól hányatva, mivel szembefújt a szél.</verse>
				<verse number="25">Az éjtszaka negyedik őrváltása idején odament hozzájuk Jézus, a tengeren járva.</verse>
				<verse number="26">És mikor a tanítványok meglátták, hogy a tengeren jár, megrémültek, és ezt mondták: Kísértet ez! És félelmükben kiáltoztak.</verse>
				<verse number="27">De Jézus azonnal szólott hozzájuk: Bízzatok! Én vagyok! Ne féljetek!</verse>
				<verse number="28">Ekkor Péter megszólalt és azt mondta neki: Uram, ha te vagy, parancsolj, hogy odamehessek hozzád a vizén.</verse>
				<verse number="29">ő pedig szólt: Jöjj! Erre Péter kiszállt a hajóból, járt a vizén és Jézushoz ment.</verse>
				<verse number="30">De látva az erős szelet, megrémült, és amint süllyedni kezdett, felkiáltott: Uram, ments meg engem!</verse>
				<verse number="31">Jézus pedig azonnal kinyújtotta kezét, megragadta őt és ezt mondta neki: Kicsinyhitű, miért kételkedtél?</verse>
				<verse number="32">És mikor beléptek a hajóba, elállt a szél.</verse>
				<verse number="33">A hajóban levők pedig leborultak előtte és így szóltak: Bizony, Isten Fia vagy!</verse>
				<verse number="34">És mikor átkeltek, eljutottak Genezáret földjére.</verse>
				<verse number="35">És mikor annak a helységnek lakói felismerték őt, szétküldtek az egész környékre, és minden beteget odavittek őhozzá,</verse>
				<verse number="36">és kérték őt, hogy csak a ruhája szegélyét érinthessék. És akik érintették, mindnyájan meggyógyultak.</verse>
			</chapter>
			<chapter number="15">
				<verse number="1">Akkor Jeruzsálemből való farizeusok és írástudók mentek Jézushoz és ezt mondták:</verse>
				<verse number="2">Miért szegik meg a te tanítványaid a vének hagyományát? Mert nem mossák meg a kezüket evés előtt.</verse>
				<verse number="3">ő pedig azt felelte nekik: Hát ti miért szegitek meg az Isten parancsolatát a ti hagyományotokért?</verse>
				<verse number="4">Mert Isten parancsolta: Tiszteld atyádat és anyádat és: Aki atyját vagy anyját szidalmazza, halállal lakoljon.</verse>
				<verse number="5">Ti pedig ezt mondjátok: Aki atyjának vagy anyjának ezt mondja: áldozati ajándék az, amivel téged segíthetnélek, az ilyen akár ne is tisztelje az ő atyját vagy anyját.</verse>
				<verse number="6">Így teszitek érvénytelenné Isten törvényét a ti hagyományotokért.</verse>
				<verse number="7">Képmutatók, helyesen prófétált felőletek Ésaiás, mikor ezt mondta:</verse>
				<verse number="8">Ez a nép szájával tisztel engem, de a szíve távol van tőlem.</verse>
				<verse number="9">Pedig hiába tisztelnek engem, ha emberi parancsolatokat tanítanak isteni tanítás gyanánt.</verse>
				<verse number="10">És magához hívta a sokaságot, és így szólt hoz zajuk: Halljátok és értsétek meg!</verse>
				<verse number="11">Nem az teszi tisztátalanná az embert, ami a szájon bemegy, hanem ami a szájból kijön, az teszi tisztátalanná az embert.</verse>
				<verse number="12">Akkor odamentek hozzá a tanítványai, és ezt mondták neki: Tudod, hogy a farizeusok e beszéd hallatára megbotránkoztak?</verse>
				<verse number="13">Ő pedig ezt felelte: Minden palánta, amelyet nem az én mennyei Atyám ültetett, kiszaggattatik.</verse>
				<verse number="14">Hagyjátok őket; vakok világtalan vezetői ők. Ha pedig vak vezeti a világtalant, mind a ketten a verembe esnek.</verse>
				<verse number="15">Péter pedig ezt felelte neki: Magyarázd meg nekünk ezt a példázatot.</verse>
				<verse number="16">Ő pedig így szólt: Még ti is értelem nélkül valók vagytok?</verse>
				<verse number="17">Nem értitek, hogy mindaz, ami a szájon bemegy, a gyomorba jut s onnan természetes úton távozik?</verse>
				<verse number="18">Ami ellenben a szájból kijön, az a szívből származik, és az teszi tisztátalanná az embert.</verse>
				<verse number="19">Mert a szívből származnak a gonosz gondolatok, gyilkosságok, házasságtörések, paráznaságok, lopások, hamis tanúzások, káromlások.</verse>
				<verse number="20">Ezek teszik tisztátalanná az embert, de a mosdatlan kézzel való evés nem teszi tisztátalanná az embert.</verse>
				<verse number="21">És eltávozott onnét Jézus és Tírus és Szidon vidékeire vonult.</verse>
				<verse number="22">És íme egy kánaáni asszony, aki arról a vidékről jött, így kiáltott hozzá: Uram, Dávid fia, könyörülj rajtam! Az én leányomat gonoszul gyötri az ördög.</verse>
				<verse number="23">Ő pedig egy szót sem felelt neki. És az ő tanítványai odamentek hozzá és kérték őt: Bocsásd el őt, mert utánunk kiáltoz.</verse>
				<verse number="24">De ő így felelt nekik: Én csak Izrael házának elveszett juhaihoz küldettem.</verse>
				<verse number="25">Az asszony pedig odaérve, leborult előtte és azt mondta: Uram, légy segítségül nekem!</verse>
				<verse number="26">Ő pedig! így felelt: Nem helyes a gyermekek kenyerét elvenni és az ebeknek vetni.</verse>
				<verse number="27">Az pedig szólt: Úgy van, Uram; de hiszen az ebek is esznek a morzsalékokból, amik az ő uraik asztaláról lehullanak,</verse>
				<verse number="28">Ekkor Jézus így felelt neki: Asszony! Nagy a te hited. Legyen neked a te akaratod szerint. És meggyógyult az ő leánya attól az órától fogva.</verse>
				<verse number="29">És onnan eltávozott Jézus a galileai tenger mellé és felment a hegyre és ott leült.</verse>
				<verse number="30">És nagy sokaság ment hozzá, amellyel sánták, csonkák, vakok, némák voltak és sokan mások. Ezeket odahelyezték Jézus lába elé, és ő meggyógyította őket,</verse>
				<verse number="31">úgyhogy a sokaság álmélkodott, mikor látta, hogy a némák beszélnek, a csonkák megépülnek, a sánták járnak, a vakok látnak. És dicsőítették Izrael Istenét.</verse>
				<verse number="32">Jézus pedig előszólította tanítványait, és azt mondta: Szánakozom e sokaságon, mert három napja már, hogy velem vannak és nincs mit enniük. Éhen pedig nem akarom őket elbocsátani, hogy valamiképpen ki ne dőljenek az úton.</verse>
				<verse number="33">És szóltak neki a tanítványai: Honnét volna a pusztában annyi kenyerünk, hogy ilyen nagy sokaságot megelégítsünk?</verse>
				<verse number="34">És Jézus azt mondta nekik: Hány kenyeretek van? ők pedig szóltak: Hét, és néhány apró halunk.</verse>
				<verse number="35">Megparancsolta hát a sokaságnak, hogy telepedjenek le a földre.</verse>
				<verse number="36">És vette a hét kenyeret és a halakat és hálát adott, megtörte és odaadta tanítványainak, a tanítványok pedig a sokaságnak.</verse>
				<verse number="37">És mindnyájan ettek és jóllaktak. Majd összeszedték a maradék darabokat hét tele kosárral.</verse>
				<verse number="38">Akik pedig ettek, négyezerén voltak férfiak, asszonyokon és gyermekeken kívül.</verse>
				<verse number="39">És amikor elbocsátotta a sokaságot, beszállt a hajóba és elment Magdala vidékére.</verse>
			</chapter>
			<chapter number="16">
				<verse number="1">És odamentek hozzá a farizeusok meg a szadduceusok és kísértve, kérték őt, hogy mutasson nekik mennyei jelt.</verse>
				<verse number="2">ő pedig ezt felelte nekik: Mikor esteledik, azt mondjátok: Szép idő lesz, mert vörös az ég.</verse>
				<verse number="3">Reggel pedig: Ma zivatar lesz, mert az ég borús és vörös. Képmutatók! Az ég ábrázatját meg tudjátok ítélni, az idők jeleit pedig nem tudjátok?</verse>
				<verse number="4">E gonosz és parázna nemzedék jelt kíván; és nem adatik neki jel, csak Jónás próféta jele. És otthagyta őket, és eltávozott.</verse>
				<verse number="5">Mikor a tanítványok a túlsó partra mentek, elfelejtettek kenyeret vinni magukkal.</verse>
				<verse number="6">Jézus pedig így szólt nekik: Vigyázzatok és őrizkedjetek a farizeusok és szadduceusok kovászától.</verse>
				<verse number="7">Ők pedig tanakodtak maguk között: Nem hoztunk kenyeret magunkkal.</verse>
				<verse number="8">Mikor ezt Jézus észrevette, ezt mondta nekik: Mit tanakodtok magatok között, ti kicsinyhitűek, hogy nincs kenyeretek?</verse>
				<verse number="9">Még most sem értitek és nem emlékeztek az ötezer embernek kiosztott öt kenyérre és hogy hány kosár maradékot szedtetek össze?</verse>
				<verse number="10">Sem a négyezer embernek kiosztott hét kenyérre és hogy hány kosár maradékot szedtetek össze?</verse>
				<verse number="11">Hát hogyan nem értitek, hogy én nem a kenyérről szóltam nektek? őrizkedjetek a farizeusok és szadduceusok kovászától!</verse>
				<verse number="12">Ekkor értették meg, hogy nem azt mondta, hogy a kenyérbe való kovásztól, hanem a farizeusok és szadduceusok tanításától őrizkedjenek.</verse>
				<verse number="13">Mikor pedig Jézus Cézárea Filippi környékére ment, megkérdezte tanítványait: Az Ember Fiát kinek mondják az emberek?</verse>
				<verse number="14">ők pedig azt mondták: Némelyek Keresztelő Jánosnak, mások Illésnek, megint mások Jeremiásnak vagy valamelyik prófétának.</verse>
				<verse number="15">Szólott nekik: Ti pedig kinek mondotok engem?</verse>
				<verse number="16">Simon Péter pedig így felelt: Te vagy a Krisztus, az élő Isten Fia.</verse>
				<verse number="17">És Jézus ezt mondta neki: Boldog vagy, Simon, Jóna fia, mert nem test és vér jelentette ki ezt neked, hanem az én mennyei Atyám.</verse>
				<verse number="18">De én is mondom neked: te Péter vagy, és ezen a kősziklán építem fel az én egyházamat és a pokol kapui sem diadalmaskodnak rajta.</verse>
				<verse number="19">És neked adom a mennyek országának kulcsait; és amit megkötsz a földön, kötve lesz a mennyekben, és amit feloldozol a földön, oldozva lesz a mennyekben.</verse>
				<verse number="20">Akkor megparancsolta tanítványainak, hogy senkinek se mondják, hogy ő a Krisztus.</verse>
				<verse number="21">Ettől fogva kezdte Jézus Krisztus jelenteni tanítványainak, hogy neki Jeruzsálembe kell mennie és sokat kell szenvednie a vénektől és a papi fejedelmektől és az írástudóktól, és megöletnie és harmadnap feltámadnia.</verse>
				<verse number="22">És Péter félrevonva őt, feddeni kezdette: Mentsen Isten, Uram, nem eshetik ez meg veled.</verse>
				<verse number="23">Ő pedig megfordulva, így szólt Péternek: Távozz tőlem, sátán; botránkozásomra vagy nekem, mert nem gondolsz az Isten dolgaira, hanem az emberekére.</verse>
				<verse number="24">Ekkor így szólt Jézus az ő tanítványainak: Ha valaki jönni akar én utánam, tagadja meg magát és vegye fel az ő keresztjét és kövessen engem.</verse>
				<verse number="25">Mert aki meg akarja tartani az ő életét, elveszíti azt; aki pedig elveszíti az ő éleiét énérettem, megtalálja azt.</verse>
				<verse number="26">Mert mit használ az embernek, ha az egész világot megszerzi is, de az életét elveszíti. vajjon mivel válthatja vissza az ember az ő életét?</verse>
				<verse number="27">Mert az Ember Fia eljön majd az ő Atyjának dicsőségében az ő angyalaival és akkor megfizet mindenkinek az ő cselekedete szerint.</verse>
				<verse number="28">Bizony mondom nektek, hogy az itt állók között vannak némelyek, akik nem ízlelik meg a halált, míg meg nem látják az Ember Fiát eljönni az ő országával.</verse>
			</chapter>
			<chapter number="17">
				<verse number="1">És hat nap múlva magához vette Jézus Pétert, Jakabot és ennek test vérét, Jánost, és felvitte őket külön egy magas hegy re.</verse>
				<verse number="2">És elváltozott előttük, és arca ragyogott, mint a nap, ruhája pedig olyan fehér lett, mint a napfény.</verse>
				<verse number="3">És íme megjelent nekik Mózes és Illés, akik beszélgettek vele.</verse>
				<verse number="4">Péter pedig megszólalt és ezt mondta Jézusnak: Uram, jó nekünk itt lennünk. Ha akarod, építek itt három sátrat: neked egyet, Mózesnek is egyet, Illésnek is egyet.</verse>
				<verse number="5">Mikor ő még beszélt, íme fényes felhő borította be őket és szózat hangzott a felhőből: Ez az én szeretett Fiain, akiben gyönyörködöm: őt hallgassatok.</verse>
				<verse number="6">És amint a tanítványok ezt hallották, arcra borultak és igen megijedtek.</verse>
				<verse number="7">Jézus pedig odament hozzájuk, megérintette őket és így szólt: Keljetek fel és ne féljetek!</verse>
				<verse number="8">Mikor pedig szemüket felemelték, senkit sem láttak, csak Jézust egyedül.</verse>
				<verse number="9">És amikor a hegyről lejöttek, megparancsolta nekik Jézus: Senkinek se szóljatok arról, amit láttatok, míg az Ember Fia fel nem támad a. halálból.</verse>
				<verse number="10">És megkérdezték tőle tanítványai: Miért mondják tehát az írástudók, hogy előbb Illésnek kell eljönnie?</verse>
				<verse number="11">Ő pedig ezt felelte nekik: Illés csakugyan eljön előbb és mindent helyreállít majd.</verse>
				<verse number="12">De én azt mondom nektek, Illés már eljött, de nem ismerték fel őt, hanem azt tették vele, amit akartak, így kell az Ember Fiának is szenvednie tőlük.</verse>
				<verse number="13">Ekkor megértették a tanítványok, hogy Keresztelő Jánosról szólt nekik.</verse>
				<verse number="14">És mikor a sokasághoz értek, egy ember odament hozzá, térdre borult előtte</verse>
				<verse number="15">és így szólt: Uram, könyörülj az én fiamon, mert holdkóros és kegyetlenül szenved; mivel gyakorta esik a tűzbe és gyakorta a vízbe.</verse>
				<verse number="16">És elhoztam őt tanítványaidhoz, de nem tudták meggyógyítani.</verse>
				<verse number="17">Jézus pedig ezt mondta: Ó hitetlen és elvetemült nemzedék! vajjon meddig leszek veletek? vajjon meddig szenvedlek titeket? Hozzátok őt ide nekem!</verse>
				<verse number="18">És megdorgálta őt Jézus, és kiment belőle az ördög. És meggyógyult a gyermek attól az órától fogva.</verse>
				<verse number="19">Ekkor a tanítványok külön maguk odamentek Jézushoz, és így szóltak hozzá: Miért nem tudtuk azt kiűzni mi?</verse>
				<verse number="20">Jézus pedig azt mondta nekik: A ti hitetlenségetek miatt. Mert bizony mondom nektek: ha akkora hitetek volna, mint a mustármag és azt mondanátok ennek a hegynek: Menj innen amoda! odamenne, és semmi sem volna lehetetlen nektek.</verse>
				<verse number="21">Ez a fajta pedig nem megy ki, csak könyörgés és böjtölés által.</verse>
				<verse number="22">Amikor pedig Galileában együtt jártak, így szólt hozzájuk Jézus: Az Ember Fia emberek kezére adatik,</verse>
				<verse number="23">és megölik őt, de harmadnap feltámad. És nagyon elszomorodtak.</verse>
				<verse number="24">Mikor pedig Kapernaumba értek, azok, akik a két drahmát szedik, odamentek Péterhez és azt mondták neki: A ti Mesteretek nem fizeti a két drahmát?</verse>
				<verse number="25">Ő szólt: Fizeti. És mikor bement a házba, megelőzte őt a beszédben Jézus: Mit gondolsz, Simon, a föld királyai kiktől szednek vámot vagy adót: fiaiktól-e vagy az idegenektől?</verse>
				<verse number="26">Azt válaszolta neki: Az idegenektől. Szólott neki Jézus: Tehát a fiak szabadok.</verse>
				<verse number="27">De hogy meg ne botránkoztassuk őket, menj a tengerhez, vesd be a horgot és húzd ki az első halat, amely ráakad. Ha annak száját felnyitod, egy státert találsz benne: vedd ki azt és add oda nekik értem és érted.</verse>
			</chapter>
			<chapter number="18">
				<verse number="1">Abban az órában odamentek a tanítványok Jézushoz és ezt mondták: Vájjon ki a legnagyobb a mennyek országában?</verse>
				<verse number="2">Erre Jézus odahívott egy kis gyermeket, közéjük állította</verse>
				<verse number="3">és így szólt: Bizony mondom nektek, ha meg nem tértek és olyanok nem lesztek, mint a kis gyermekek, semmiképpen sem mentek be a mennyek országába.</verse>
				<verse number="4">Aki azért meg alázza magát, mint ez a kis gyermek, az a legnagyobb a mennyek országában.</verse>
				<verse number="5">És aki egy ilyen kis gyermeket befogad az én nevemért, engem fogad be.</verse>
				<verse number="6">Aki pedig megbotránkoztat egyet is e kicsinyek közül, akik énbennem hisznek, jobb annak, hogy nagy malomkövet kössenek a nyakára és a tenger mélységébe vessék.</verse>
				<verse number="7">Jaj a világnak a botránkozások miatti Mert botránkozások mindenképen lesznek ugyan, de jaj annak az embernek, aki által a botránkozás esik!</verse>
				<verse number="8">Ha pedig kezed vagy lábad megbotránkoztat téged, vágd le és vesd el magadtól. Jobb neked ha csonkán vagy sántán mégy az életre, mint ha két kezeddel és két lábaddal vettetel az örök tűzre.</verse>
				<verse number="9">És ha szemed botránkoztat meg, vájd ki és vesd el magadtól; jobb neked, ha félszemmel mégy az életre, mint ha két szemeddel vettetel a gyehenna tüzére.</verse>
				<verse number="10">Vigyázzatok, hogy e kicsinyek közül egyet se vessetek meg; mert mondom nektek, hogy az ő angyalaik a mennyekben mindenkor látják az én mennyei Atyám arcát.</verse>
				<verse number="11">Mert az Ember Fia azért jött, hogy megtartsa, ami elveszett?</verse>
				<verse number="12">Mit gondoltok: ha egy embernek száz juha - van és azok közül egy eltéved, nem hagy ja-e ott a kilencvenkilencet a hegyeken és nem megy-é el és nem keresi-e meg az eltévedted</verse>
				<verse number="13">És ha történetesen megtalálja, bizony mondom nektek, jobban örvend azon, mint a kilencvenkilencen, amely nem tévedt el.</verse>
				<verse number="14">Így a ti mennyei Atyátok sem akarja, hogy egy is elvesszen e ki csínyek közül.</verse>
				<verse number="15">Ha pedig a te atyádfia vétkezik ellened - menj el és intsd meg őt négyszemközt; ha hallgat rád, megnyerted a te atyádfiát; (A 15. versben gondolatjel közé tett szó a legrégibb kéziratokban nincs meg.)</verse>
				<verse number="16">ha pedig nem hallgat rád, végy magad mellé még egyet vagy kettőt, hogy minden vitás ügyet két vagy három tanú vallomása bizonyítson.</verse>
				<verse number="17">Ha azokra sem hallgat, jelentsd a gyülekezetnek. Ha pedig még a gyülekezetre sem hallgat, legyen előtted olyan, mint a pogány és a vámszedő.</verse>
				<verse number="18">Bizony mondom nektek: amit megköttök a földön, kötve lesz a mennyekben, és amit feloldoztok a földön, oldozva lesz a mennyekben.</verse>
				<verse number="19">Ismét mondom nektek: ha ketten közületek egy akaraton lesznek a földön minden dolog felől, amit csak kérnek, megadja nekik az én mennyei Atyám.</verse>
				<verse number="20">Mert ahol ketten vagy hárman összegyűlnek az én nevemben, ott vagyok közöttük.</verse>
				<verse number="21">Ekkor Péter odament hozzá és azt mondta: Uram, hányszor vétkezhetik az én atyámfia ellenem és hányszor bocsássak meg neki? Még hétszer is?</verse>
				<verse number="22">Jézus azt mondta neki: Nem mondom neked, hogy hétszer is, hanem hetvenhétszer is. (A 22. versben egyes kéziratokban ez olvasható: hetvenszer hétszer.)</verse>
				<verse number="23">Ezért hasonló a mennyek országa a királyhoz, aki számadást akart tartani szolgáival.</verse>
				<verse number="24">Mikor azután a számonkérést megkezdte, olyan szolgát hoztak eléje, aki tízezer talentommal volt adós.</verse>
				<verse number="25">Mivel nem tudott fizetni, ura megparancsolta, hogy adják el őt is, feleségét is, gyermekeit is és mindenét, amije van, és úgy fizessen.</verse>
				<verse number="26">Ekkor a szolga térdre esett és könyörgött: Uram, légy türelemmel hozzám és mindent megfizetek neked.</verse>
				<verse number="27">Az úr pedig megszánta azt a szolgát, és elbocsátotta őt és az adósságot is elengedte neki.</verse>
				<verse number="28">Ahogy kiment a szolga, találkozott egyik szolgatársával, aki száz dénárral tartozott neki. És megragadta őt, fojtogatta és ezt mondta: Fizesd meg nekem amivel tartozol.</verse>
				<verse number="29">Ekkor az ő szolgatársa térdre esve kérte őt: Légy türelemmel hozzám és mindent megfizetek neked.</verse>
				<verse number="30">De az megtagadta és elmenvén, tömlöcbe vetette őt, amíg ki nem fizeti tartozását.</verse>
				<verse number="31">Mikor pedig az ő szolgatársai látták a történtekét, igen elszomorodtak és elmentek és mindent megjelentettek az ő uruknak, ami történt.</verse>
				<verse number="32">Akkor előhívatta őt az ő ura és azt mondta neki: Gonosz szolga, én a te egész tartozásodat elengedtem neked, mivel könyörögtél nekem.</verse>
				<verse number="33">Nem kellett volna-e neked is könyörülnöd a te szolgatársadon, amint én is könyörültem rajtad?</verse>
				<verse number="34">És haragra gerjedt az ő ura, és a hóhérok kezére adta őt, míg minden tartozását meg nem fizeti.</verse>
				<verse number="35">Így cselekszik az én mennyei Atyám is veletek, ha szívetekből meg nem bocsátotok, kiki az ő atyjafiának az ő vétkeiket. (A 35. vers három utolsó szava a legrégibb kéziratokban nincs meg.)</verse>
			</chapter>
			<chapter number="19">
				<verse number="1">Amikor Jézus elvégezte e beszédeket, eltávozott Galileából és elment Júdeának jordánontúli vidékére;</verse>
				<verse number="2">És követte őt nagy sokaság és ott meggyógyította őket.</verse>
				<verse number="3">Ekkor odamentek hozzá a farizeusok és kísértve őt ezt mondták: Szabad-e az embernek az ő feleségét bármi okért elbocsátani?</verse>
				<verse number="4">ő pedig így felelt: Nem olvastátok, hogy a Teremtő kezdettől fogva férfiúvá és asszonnyá teremtette őket,</verse>
				<verse number="5">és ezt mondta: Ezért a férfi elhagyja atyját és anyját, és ragaszkodik az ő feleségéhez, és lesznek ketten egy testté.</verse>
				<verse number="6">Azért többé nem két test ők, hanem egy. Amit tehát az latén egybeszerkesztett, ember el ne válassza.</verse>
				<verse number="7">Szóltak neki: Miért rendelte hát Mózes, hogy válólevelet kell adni és úgy bocsátani el az asszonyt?</verse>
				<verse number="8">Ő így szólt nekik: Mózes a ti szívetek keménysége miatt engedte meg nektek, hogy feleségeteket elbocsássátok; de kezdettől fogva nem így volt.</verse>
				<verse number="9">Mondom pedig nektek: aki az ő feleségét paráznaság okán kívül elbocsátja és mást vesz el, házasságtörő.(A 9. vers után egyes kéziratokban ez olvasható: És aki elbocsátottat vesz el, az is házasságtörő. Mt.5:32, Lk.l6:18.)</verse>
				<verse number="10">Szóltak neki tanítványai: Ha így van a férfi dolga az asszonnyal, nem jó megházasodni.</verse>
				<verse number="11">ő pedig azt mondta nekik: Nem mindenki fogadja be ezt a beszédet, csak akiknek megadatott.</verse>
				<verse number="12">Mert vannak születésüktől fogva házasságra képtelenek; és vannak, akiket az emberek tettek azzá és vannak, akik önmagukat tették házasságra képtelenné a mennyek országáért. Aki meg tudja érteni, értse meg!</verse>
				<verse number="13">Ekkor kis gyermekeket vittek hozzá, hogy tegye rájuk a kezét és imádkozzék értük, a tanítványok azonban dorgálták őket.</verse>
				<verse number="14">Jézus pedig így szolt: Engedjétek, hogy hozzám jöjjenek a kis gyermekek és ne tiltsátok el őket, mert ilyeneké a mennyek országa.</verse>
				<verse number="15">És kezét rájuk tette és eltávozott onnét.</verse>
				<verse number="16">Íme ekkor egy ember odament hozzá és ezt mondta neki: Mester, mi jót cselekedjem, hogy örök életem legyen?</verse>
				<verse number="17">Ő pedig azt mondta neki: Miért kérdezed tőlem, mi a jól Csak egy a jó. Ha pedig be akarsz menni az életre, tartsd meg a parancsolatokat.</verse>
				<verse number="18">Ő pedig így szólt neki: Melyeket? Jézus azt mondta: Ne ölj; Ne paráználkodjál; Ne lopj; Hamis tanúbizonyságot ne mondj;</verse>
				<verse number="19">Tiszteld atyádat és anyádat; és: Szeresd felebarátodat, mint tenmagadat.</verse>
				<verse number="20">Szólt neki az ifjú: Én mindezt megtartottam. Milyen fogyatkozás van még bennem1? (A 20. versben a megtartottam szó után egyes kéziratokban még ez olvasható: ifjúságomtól fogva.)</verse>
				<verse number="21">Jézus azt mondta neki: Ha tökéletes akarsz lenni, menj el, add el a vagyonodat és oszd ki a szegényeknek: és kincsed lesz a mennyben; azután jöjj és kövess engem.</verse>
				<verse number="22">Mikor az ifjú ezt a beszédet meghallotta, megszomorodva távozott, mert nagy vagyona volt.</verse>
				<verse number="23">Jézus pedig azt mondta tanítványainak: Bizony mondom nektek: Gazdag ember nehezen megy be a mennyek országába.</verse>
				<verse number="24">Ismét mondom pedig nektek: könnyebb a tevének a tű fokán átmenni, mint a gazdagnak az Isten országába bejutni.</verse>
				<verse number="25">Mikor a tanítványok ezeket hallották, nagyon megdöbbentek és ezt mondták: kicsoda üdvözülhet tehát?</verse>
				<verse number="26">Jézus pedig rájuk tekintett és azt mondta nekik: Embereknél ez lehetetlen, de Istennél minden lehetséges.</verse>
				<verse number="27">Ekkor megszólalt Péter és ezt mondta: Látod, mi otthagytunk mindent és követtünk téged. Mi lesz velünk?</verse>
				<verse number="28">Jézus pedig azt mondta nekik: Bizony mondom nektek, hogy ti, akik követtetek engem, a világ megújulásakor, mikor az Ember Fia az ő dicsőségének királyi székébe ül, szintén odaültök tizenkét királyi székbe és ítélitek Izrael tizenkét nemzetségét.</verse>
				<verse number="29">És mindenki, aki elhagyta a házait, fiútestvéreit vagy nőtestvéreit vagy atyját vagy anyját vagy feleségét vagy gyermekeit vagy szántóföldjeit az én nevemért, százannyit kap és örök életet nyer majd örökségül.</verse>
				<verse number="30">Sok utolsó lesz elsővé és sok első utolsóvá.</verse>
			</chapter>
			<chapter number="20">
				<verse number="1">Mert hasonló a mennyek országa a gazdához, aki jókor reggel kiment, hogy munkásokat fogadjon az ő szőlejébe.</verse>
				<verse number="2">Miután pedig a munkásokkal egy dénár napszámban megegyezett, elküldte őket szőlejébe.</verse>
				<verse number="3">Mikor három óra tájban kiment, látott másokat, akik a piacon tétlenül álltak,</verse>
				<verse number="4">és így szólt nekik: Menjetek ki ti is a szőlőbe és ami igazságos, megadom nektek.</verse>
				<verse number="5">Azok pedig kimentek. Hat és kilenc óra tájban ismét kiment és ugyanígy cselekedett.</verse>
				<verse number="6">Tizenegy óra tájban is kiment és talált másokat, akik ott álltak és azt mondta nekik: Miért álltok itt egész nap tétlenül?</verse>
				<verse number="7">Azok így feleltek neki: Mert senki sem fogadott meg minket. Ő azt mondta nekik: Menjetek el ti is a szőlőbe.</verse>
				<verse number="8">Mikor pedig beesteledett, így szólt a szőlő ura az ő vincellérjének: Hívd elő a munkásokat és fizesd ki a bérüket, az utolsóktól kezdve az elsőkig.</verse>
				<verse number="9">Ekkor előjöttek a tizenegy órások, és fejenként egy-egy dénárt kaptak.</verse>
				<verse number="10">Mikor aztán az elsők jöttek, azt gondolták, hogy ők többet kapnak, ám ők is egy-egy dénárt kaptak fejenként.</verse>
				<verse number="11">Amint pedig felvették, zúgolódtak a gazda ellen,</verse>
				<verse number="12">és azt mondták: Ezek az utolsók csak egy órát dolgoztak és te egyenlővé tetted őket velünk, akik a nap terhét és hőségét szenvedtük.</verse>
				<verse number="13">Ő pedig egyiküknek így felelt: Barátom, nem bánok veled igazságtalanul. Hát nem egy dénárban egyeztél meg velem?</verse>
				<verse number="14">Vedd, ami a tiéd és menj el. Én pedig ennek az utolsónak is annyit akarok adni, mint neked.</verse>
				<verse number="15">Vájjon nem szabad nekem a magaméval azt tennem, amit akarok? Vagy a te szemed azért gonosz, mert én jó vagyok?</verse>
				<verse number="16">Így lesznek az utolsók elsőkké és az elsők utolsókká. (A 16. vers végén egyes kéziratokban ott van a 22. rész 14. verse is.)</verse>
				<verse number="17">És mikor Jézus Jeruzsálembe készült felmenni, csupán a tizenkét tanítványt vette magához, és útközben ezt mondta nekik:</verse>
				<verse number="18">íme, felmegyünk Jeruzsálembe és az Ember Fiát a papi fejedelmek és írástudók kezébe adják és halálra ítélik;</verse>
				<verse number="19">és kiszolgáltatják őt a pogányoknak, hogy megcsúfolják, megkorbácsolják és keresztre feszítsék, de harmadnapon feltámad.</verse>
				<verse number="20">Ekkor odament hozzá Zebedeus fiainak anyja fiaival együtt és leborulva, kért tőle valamit.</verse>
				<verse number="21">Ő pedig így szólt neki: Mit akarsz? Az így felelt neki: Mondd, hogy az én két fiam közül az egyik jobb, a másik bal kezed felől üljön a te országodban.</verse>
				<verse number="22">Jézus pedig így felelt: Nem tudjátok, mit kértek. Megihatjátok-e azt a poharat, amelyet nekem meg kell innom? És megkeresztelkedhettek-é azzal a keresztséggel, amellyel én megkeresztelkedem? Azt mondták neki: Meg.</verse>
				<verse number="23">Erre ő így szólt hozzájuk: Az én poharamat megisszátok ugyan, de az én jobb és bal kezem felől való ülést nem az én dolgom megadni, hanem azoké lesz az, akiknek az én Atyám elkészítette.</verse>
				<verse number="24">Mikor ezt a többi tíz meghallotta, bosszankodtak a két testvérre.</verse>
				<verse number="25">Jézus pedig előszólította őket, és ezt mondta: Tudjátok, hogy a fejedelmek uralkodnak népeiken és a nagyok hatalmaskodnak rajtuk.</verse>
				<verse number="26">De ne így legyen köztetek; hanem aki köztetek nagy akar lenni, szolgáljon nektek,</verse>
				<verse number="27">és aki köztetek első akar lenni, legyen a szolgátok.</verse>
				<verse number="28">Aminthogy az Ember Fia sem azért jött, hogy neki szolgáljanak, hanem, hogy ő szolgáljon és adja az ő életét váltságul sokakért.</verse>
				<verse number="29">És mikor Jerikóból távoztak, nagy sokaság követte őt.</verse>
				<verse number="30">És íme két vak ült az út mellett. Mikor ezek hallották, hogy Jézus arra megy, így kiáltottak: Uram, Dávid fia, könyörülj rajtunk!</verse>
				<verse number="31">A sokaság pedig rájuk támadt, hogy hallgassanak. De ők annál jobban kiáltották: Uram, Dávid fia, könyörülj rajtunk!</verse>
				<verse number="32">És Jézus megállott, szólította őket és ezt mondta: Mit akartok, hogy cselekedjem veletek?</verse>
				<verse number="33">Szóltak neki: Azt, Uram, hogy megnyíljék a szemünk.</verse>
				<verse number="34">Jézus pedig megszánta őket, megérintette a szemüket, és nyomban visszanyerték látásukat és követték őt.</verse>
			</chapter>
			<chapter number="21">
				<verse number="1">És mikor közeledtek Jeruzsálemhez és Betfagéba, az Olajfák hegyéhez értek, akkor Jézus elküldött két tanítványt,</verse>
				<verse number="2">és így szólt nekik: Menjetek be ebbe a faluba, amely előttetek van és mindjárt találtok egy megkötött szamarat és vele együtt a csikaját: oldjátok el és vezessétek ide hozzám.</verse>
				<verse number="3">És ha valaki valamit szól nektek, mondjátok: Az Úrnak van szüksége rájuk és azonnal el fogja bocsátani őket.</verse>
				<verse number="4">Mindez pedig azért történt, hogy beteljesedjék a próféta mondása, aki így szólt:</verse>
				<verse number="5">Mondjátok meg Sión leányának: íme, a te királyod jön hozzád, alázatosan és szamáron ülve, és teherhordó szamár csikaján.</verse>
				<verse number="6">Ekkor a tanítványok elmentek és úgy cselekedtek, amint Jézus parancsolta nekik;</verse>
				<verse number="7">odavezették a szamarat és csikaját, majd rájuk terítették felsőruháikat és ő ráült azokra.</verse>
				<verse number="8">A sokaság legnagyobb része pedig felsőruháit az útra terítette, mások meg a fákról gallyakat vagdaltak és az útra hintették.</verse>
				<verse number="9">Az előtte és utána menő sokaság pedig ezt kiáltotta: Hozsánna a Dávid fiának! Áldott, aki jön az Úrnak nevében! Hozsánna a magasságban!</verse>
				<verse number="10">És mikor bement Jeruzsálembe, az egész város megmozdult és ezt mondta: Kicsoda ez?</verse>
				<verse number="11">A sokaság pedig így szólt: Ez Jézus, a galileai Názáretből való próféta.</verse>
				<verse number="12">Mikor Jézus bement az Isten templomába, kiűzte mindazokat, akik a templomban adtak-vettek és a pénzváltók asztalait és a galambárusok székeit felforgatta.</verse>
				<verse number="13">És szólt nekik: Meg van írva: Az én házamat imádság házának nevezik, ti pedig rablók barlangjává teszitek.</verse>
				<verse number="14">Azután vakok és sánták mentek hozzá a templomban és ő meggyógyította őket.</verse>
				<verse number="15">Mikor pedig a papi fejedelmek és írástudók látták a csodákat, amelyeket cselekedett, és a gyermekeket, akik a templomban így kiáltottak: Hozsánna a Dávid fiának! haragra gerjedtek.</verse>
				<verse number="16">És így szóltak neki: Hallod, mit mondanak ezek? Jézus pedig így felelt nekik: Hallom. Sohasem olvastátok: Kis gyermekek és csecsemők szája által szereztél dicsőítést?</verse>
				<verse number="17">És otthagyta őket, kiment a városból Betániába és ott töltötte az éjtszakát.</verse>
				<verse number="18">Korán reggel pedig a városba visszatérve, megéhezett.</verse>
				<verse number="19">És mikor meglátott egy fügefát az út mellett, odament hozzá, de nem talált rajta semmit, csak levelet, ós így szólt annak: Gyümölcs rajtad ezután soha többé ne teremjen! És a fügefa azonnal elszáradt.</verse>
				<verse number="20">Mikor ezt a tanítványok látták, elcsodálkoztak és ezt mondták: Hogyan száradt el a fügefa oly hirtelen?</verse>
				<verse number="21">Jézus pedig így felelt nekik: Bizony mondom nektek: ha van hitetek és nem kételkedtek, nemcsak azt cselekszitek, ami a fügefán esett, hanem ha azt mondjátok ennek a hegynek: Kelj fel és vesd magadat a tengerbe, meglesz.</verse>
				<verse number="22">És mindazt, amit imádságban kértek, meg is kapjátok, ha hisztek.</verse>
				<verse number="23">És mikor bement a templomba és tanított, odamentek hozzá a papi fejedelmek és a nép vénei, és ezt mondták: Milyen hatalommal cselekszed ezeket! És ki adta neked ezt a hatalmat?</verse>
				<verse number="24">Jézus pedig így felelt nekik: Én is kérdezek egy szót tőletek. Ha megfeleltek rá nekem, én is megmondom nektek, micsoda hatalommal cselekszem ezeket.</verse>
				<verse number="25">János keresztsége honnan való volt? Mennyből-e, vagy emberektől' Azok pedig: tanakodtak magukban: Ha azt mondjuk: Mennyből, azt mondja nekünk: Miért nem hittetek hát neki?</verse>
				<verse number="26">Ha pedig azt mondjuk: Emberektől, félünk a sokaságtól, mert Jánost mindnyájan prófétának tartják.</verse>
				<verse number="27">És ezt feletek Jézusnak: Nem tudjuk. Szólt nekik ő is: Én sem mondom meg nektek, micsoda hatalommal cselekszem ezeket. Isten akaratának teljesítése. Példázat a két fiúról</verse>
				<verse number="28">De mit szóltok ehhez? Egy embernek volt két fia. És odament az elsőhöz, és ezt mondta: Eredj, fiam, munkálkodjál ma a szőlőmben.</verse>
				<verse number="29">Az pedig így felelt: Kern megyek. Be azután megbánta és elment.</verse>
				<verse number="30">A másikhoz is odament és hasonlóképen szólott. Az pedig így felelt: Én elmegyek, uram. De nem ment el.</verse>
				<verse number="31">E kettő közül melyik teljesítette az atya akaratát? így feleltek neki: Az első. Jézus azt mondta nekik: Bizony mondom néktek: a vámszedők és parázna nők megelőznek titeket az Isten országában.</verse>
				<verse number="32">Mert eljött hozzátok János az igazság útján és nem hittetek neki, a vámszedők és parázna nők pedig hittek neki. Ti azonban, akik ezt láttátok, utóbb sem szálltatok magatokba, hogy hittetek volna neki.</verse>
				<verse number="33">Halljatok másik példázatot! Volt egy gazda, aki szőlőt ültetett, kerítést húzott köréje, borsajtót ásott benne és őrtornyot épített. Azután bérbe adta a munkásoknak és elutazóit.</verse>
				<verse number="34">Mikor pedig a szüret ideje elérkezett, elküldte szolgáit a munkásokhoz, hogy vegyék át az ő termését.</verse>
				<verse number="35">De a munkások megragadták az ő szolgáit, az egyiket megverték, a másikat megölték, a harmadikat pedig megkövezték.</verse>
				<verse number="36">Ekkor más szolgákat küldött, többet, mint először, de azokkal is úgy bántak.</verse>
				<verse number="37">Utoljára pedig az édesfiát küldte el hozzájuk és ezt mondta: A fiamat meg fogják becsülni.</verse>
				<verse number="38">Mikor azonban a munkások meglátták a fiút, így szóltak egymás között: Ez az örökös! Jertek, öljük meg hogy mienk legyen az ő öröksége -</verse>
				<verse number="39">És megragadták őt, kivetették a szőlőből és megölték.</verse>
				<verse number="40">Mikor tehát majd megjön a szőlő ura, mit cselekszik azokkal a munkásokkal1!</verse>
				<verse number="41">Erre így válaszoltak neki: Azokat a gonoszokat gonoszul elveszti, a szőlőt pedig más munkásoknak adja bérbe, akik majd beszolgáltatják a termést a maga idején.</verse>
				<verse number="42">Ekkor Jézus így szólt hozzájuk: Sohasem olvastátok az írásokban: A kő, amelyet az építők megvetettek, az lett a szegelet fejévé! Az Úrtól lett ez és csodálatos a mi szemünk előtt!</verse>
				<verse number="43">Azért azt mondom nektek, hogy elvétetik tőletek az Isten országa és olyan népnek adatik, amely megtermi annak gyümölcsét.</verse>
				<verse number="44">És aki e kőre esik, szétzúzódik; akire pedig ez esik rá, összetöri azt.</verse>
				<verse number="45">És mikor a papi fejedelmek és farizeusok hallották az ő példázatait, megértették, hogy róluk beszél.</verse>
				<verse number="46">És bár szerették volna őt elfogni, féltek a sokaságtól, mert prófétának tartották őt.</verse>
			</chapter>
			<chapter number="22">
				<verse number="1">És Jézus ismét példázatokban beszélt nekik:</verse>
				<verse number="2">Hasonló a mennyek országa a királyhoz, aki az ő fiának menyegzőt tartott.</verse>
				<verse number="3">És elküldte szolgáit, hogy meghívják a menyegzőre a hivatalosakat, de azok nem akartak eljönni.</verse>
				<verse number="4">Ismét küldött más szolgákat e szavakkal: Mondjátok meg a meghívottaknak: Íme, ebédemet elkészítettem, ökreimet és hízott állataimat levágattam és minden készen van. Jöjjetek a menyegzőre!</verse>
				<verse number="5">De ők ezzel mit sem törődve, eltávoztak, az egyik a szántóföldjére, a másik a kereskedésébe.</verse>
				<verse number="6">A többiek pedig megragadták a szolgákat, bántalmazták és megölték őket.</verse>
				<verse number="7">Mikor a király ezt meghallotta, haragra gerjedt, elküldte hadait és kiirttatta azokat a gyilkosokat és városukat felégettette</verse>
				<verse number="8">Akkor így szólt az ő szolgáinak: A menyegző ugyan kész, de a meghívottak nem voltak rá méltók.</verse>
				<verse number="9">Menjetek hát ki a keresztutakra és akivel csak találkoztok, hívjátok be a menyegzőre.</verse>
				<verse number="10">Ekkor a szolgák kimentek az utakra és akivel csak találkoztak, gonoszokat és jókat egyaránt begyűjtöttek, úgyhogy a lakodalmas ház megtelt vendégekkel.</verse>
				<verse number="11">Mikor azután a király bement, hogy megtekintse a vendégeket, látott ott egy embert, akinek nem volt menyegzői ruhája.</verse>
				<verse number="12">És így szólt neki: Barátom, hogyan kerültél ide, hiszen nincs menyegzői ruhád? Az pedig hallgatott.</verse>
				<verse number="13">Akkor a király így szólt az ő szolgáihoz: Kötözzétek meg kezét-lábát és vessétek a külső sötétségre: ott lesz sírás és fogcsikorgatás.</verse>
				<verse number="14">Mert sokan vannak a hivatalosak, de kevesen a választottak.</verse>
				<verse number="15">Ekkor a farizeusok eltávoztak és tanácsot tartottak, hogy megfogják beszédében.</verse>
				<verse number="16">És elküldték hozzá tanítványaikat a Heródes-pártiakkal együtt, akik ezt mondták: Mester, tudjuk, hogy igaz vagy és az Isten útját igazán tanítod és nem törődöl senkivel, mert nem nézed az emberek személyét.</verse>
				<verse number="17">Mondd meg tehát nekünk, mit gondolsz: Szabad-e a császárnak adót fizetni, vagy nem?</verse>
				<verse number="18">Jézus pedig ismerte az ő gonoszságukat, és azt mondta: Miért kísértetek engem, ti képmutatók?</verse>
				<verse number="19">Mutassátok meg nekem az adópénzt. Azok pedig átnyújtottak neki egy dénárt.</verse>
				<verse number="20">S ő megkérdezte: Kinek a képe ez és kié a felírás?</verse>
				<verse number="21">Azok azt mondták neki: A császáré. Ekkor azt mondta nekik: Adjátok meg tehát, ami a császáré, a császárnak és ami az Istené, az Istennek.</verse>
				<verse number="22">Mikor ezt hallották, elcsodálkoztak, otthagyták őt, és eltávoztak.</verse>
				<verse number="23">Aznap odamentek hozzá a szadduceusok, akik a feltámadást tagadják, és megkérdezték tőle:</verse>
				<verse number="24">Mester, Mózes azt mondta: Ha valaki utódok nélkül hal meg, akkor a testvére vegye el az özvegyet és támasszon utódot az ő testvérének.</verse>
				<verse number="25">Volt pedig nálunk hét testvér; és az első, miután feleséget vett, meghalt és mivel nem volt gyermeke, feleségét a testvérére hagyta.</verse>
				<verse number="26">Hasonlóképen a második is, a harmadik is, egészen a hetedikig.</verse>
				<verse number="27">Valamennyiök után az asszony is meghalt.</verse>
				<verse number="28">A feltámadáskor tehát a hét közül melyiké lesz az asszony, mert mindegyiké volt?</verse>
				<verse number="29">Jézus pedig így felelt nekik: Tévelyegtek, mivel nem ismeritek sem az Írásokat, sem az Isten hatalmát.</verse>
				<verse number="30">Mert a feltámadáskor sem nem házasodnak, sem férjhez nem mennek, hanem olyanok lesznek, mint az Isten angyalai a mennyben.</verse>
				<verse number="31">A halottak feltámadása felől pedig nem olvastátok-e, amit az Isten mondott nektek, amikor így szólt:</verse>
				<verse number="32">Én vagyok Ábrahám Istene, Izsák Istene és Jákob Istene? Az Isten nem a holtaknak, hanem az élőknek Istene.</verse>
				<verse number="33">Mikor a sokaság hallotta ezt, csodálkozott az ő tanításán.</verse>
				<verse number="34">Mikor pedig a farizeusok hallották, hogy a szaddueeusokat elnémította, összegyűltek ugyanoda.</verse>
				<verse number="35">S közülük egy törvénytudó kísértve őt, megkérdezte tőle:</verse>
				<verse number="36">Mester, melyik a nagy parancsolat a törvényben?</verse>
				<verse number="37">Ő pedig így válaszolt: Szeresd a te Uradat, Istenedet teljes szívedből, teljes lelkedből és teljes elmédből.</verse>
				<verse number="38">Ez az első és nagy parancsolat.</verse>
				<verse number="39">A második pedig hasonló ehhez: Szeresd felebarátodat mint tenmagadat.</verse>
				<verse number="40">E két parancsolattól függ az egész törvény és a próféták.</verse>
				<verse number="41">Mikor pedig a farizeusok összegyűltek, megkérdezte tőlük Jézus:</verse>
				<verse number="42">Mit gondoltok a Krisztus felől? Kinek a fia? így válaszoltak neki: Dávidé.</verse>
				<verse number="43">ő azt mondta: Hogyan hívja hát őt Dávid a Lélek által Urának, mikor ezt mondja:</verse>
				<verse number="44">Szólott az Úr az én Uramnak: Ülj az én jobbom felől, míg ellenségeidet lábad alá vetem?</verse>
				<verse number="45">Ha tehát Dávid Úrnak hívja őt, mi módon fia neki?</verse>
				<verse number="46">És senki sem tudott neki felelni egy szót sem. Nem is mert kérdezni tőle attól a naptól fogva senki semmit.</verse>
			</chapter>
			<chapter number="23">
				<verse number="1">Akkor így szólt Jézus a sokaságnak és az ő tanítványainak:</verse>
				<verse number="2">Az írástudók és farizeusok Mózes székébe ültek.</verse>
				<verse number="3">Azért amit parancsolnak nektek, mind azt megtartsátok és meg cselekedjétek, de az ő tetteik szerint ne cselekedjetek! Mert ők beszélnek, de nem cselekesznek.</verse>
				<verse number="4">Nehéz és elhordozhatatlan terheket kötöznek egybe és raknak az emberek vállára, de ők maguk az ujjukkal sem akarják azokat megmozdítani.</verse>
				<verse number="5">Minden dolgukat csak azért cselekszik, hogy lássák őket az emberek. Mert megszélesítik ima szíjaikat, ruháikon a bojtot megnagyobbítják,</verse>
				<verse number="6">és szeretik lakomákon a főhelyet és a zsinagógákban az első üléseket,</verse>
				<verse number="7">és a piacokon a köszöntéseket és ha az emberek így hívják őket: Mester!</verse>
				<verse number="8">Ti azonban ne hívassátok magatokat mesternek, mert egy a ti Mesteretek, a Krisztus, ti pedig mindnyájan testvérek vagytok.</verse>
				<verse number="9">Atyátoknak se hívjatok senkit a földön, mert egy a ti Atyátok: aki a mennyben van.</verse>
				<verse number="10">Vezetőknek se hívassátok magatokat, mert egy a ti vezetőtök: a Krisztus.</verse>
				<verse number="11">Hanem aki legnagyobb köz tétek, az legyen a ti szolgátok.</verse>
				<verse number="12">Mert aki felmagasztalja magát, megaláztatik és aki megalázza magát, felmagasztaltatik.</verse>
				<verse number="13">Jaj nektek, képmutató írástudók és farizeusok, mert bezárjátok a mennyek országát az emberek előtt. Mivel ti magatok nem mentek be, azokat sem bocsátjátok be, akik be akarnának menni.</verse>
				<verse number="14">Jaj nektek, képmutató írástudók és farizeusok, mert felemésztitek az Özvegyek házát és színből hosszan imádkoztok: ezért annál súlyosabb lesz a ti büntetéstek.</verse>
				<verse number="15">Jaj nektek, képmutató írástudók és farizeusok, mert bejárjátok a tengert és a szárazföldet, csakhogy egyetlen pogányt áttérítsetek és ha ez megtörtént, a gyehenna fiává teszitek őt kétszerte inkább magatoknál.</verse>
				<verse number="16">Jaj nektek, vak vezérek, akik ezt mondjátok: Ha valaki a templomra esküszik, semmi az, de ha valaki a templom aranyára esküszik, azt köti az eskü.</verse>
				<verse number="17">Bolondok és vakok, hát melyik nagyobb: az arany-e vagy a templom, amely az aranyat szentté teszi?</verse>
				<verse number="18">És: ha valaki az oltárra esküszik, semmi az, de ha valaki a rajta levő ajándékra esküszik, azt köti az eskü.</verse>
				<verse number="19">Bolondok és vakok, hát melyik nagyobb: az ajándék-e vagy az oltár, amely az ajándékot szentté teszi?</verse>
				<verse number="20">Aki azért az oltárra esküszik, nemcsak arra esküszik, hanem mindarra is, ami rajta van.</verse>
				<verse number="21">És aki a templomra esküszik, nemcsak arra esküszik, hanem arra is, aki benne lakik.</verse>
				<verse number="22">És aki az égre esküszik, nemcsak az Isten királyi székére esküszik, hanem arra is, aki abban ül.</verse>
				<verse number="23">Jaj nektek, képmutató írástudók és farizeusok, mert tizedet szedtek a mentából, a kaporból és a köményből, de mellőzitek azt, ami a törvényben a legfontosabb: az ítéletet, az irgalmasságot és a hűséget, pedig ezeket kellene cselekedni s azokat sem mellőzni.</verse>
				<verse number="24">Vak vezetők, akik megszűritek a szúnyogot, de a tevét elnyelitek.</verse>
				<verse number="25">Jaj nektek, képmutató írástudók és farizeusok, mert megtisztítjátok a pohár és a tál külsejét, belül pedig ínég vannak rakva rablott holmival és mértéktelenséggel.</verse>
				<verse number="26">Vak farizeus, tisztítsd meg előbb a pohár és a tál belsejét, hogy azután tisztává legyen annak külseje is!</verse>
				<verse number="27">Jaj nektek képmutató írástudók és farizeusok, mert hasonlók vagytok a meszelt sírokhoz, amelyek kívülről szépnek látszanak, de belül telve vannak halottak csontjaival és mindenféle tisztátalansággal.</verse>
				<verse number="28">Éppen így ti is kívülről igazaknak látszotok az emberek előtt, de belül rakva vagytok képmutatással és törvénytelenséggel.</verse>
				<verse number="29">Jaj nektek, képmutató írástudók és farizeusok, mivel a prófétáknak síremlékeket építetek és az igazak sírköveit feldíszítitek,</verse>
				<verse number="30">és ezt mondjátok: Ha mi atyáink korában éltünk volna, nem lettünk volna velük részesek a próféták vérének kiontásában.</verse>
				<verse number="31">így magatok ellen tesztek bizonyságot, hogy fiai vagytok a próféták gyilkosainak.</verse>
				<verse number="32">Töltsétek be ti is atyáitok mértékét!</verse>
				<verse number="33">Kígyók, mérgeskígyók fajzata, hogyan kerülitek ki a gyehenna büntetését?</verse>
				<verse number="34">Azért íme én küldök hozzátok prófétákat, bölcseket és írástudókat és azok közül némelyeket megöltök és megfeszítetek, másokat megkorbácsoltok a zsinagógáitokban és városról-városra üldöztök,</verse>
				<verse number="35">hogy rátok szálljon minden igaz vér, amelyet a földön kiontottak, az igaz Ábel vérétől Zakariásnak, Barakiás fiának véréig, akit a templom és az oltár között öltetek meg.</verse>
				<verse number="36">Bizony mondom nektek, hogy mindez elkövetkezik erre a nemzedékre.</verse>
				<verse number="37">Jeruzsálem, Jeruzsálem, ki megölöd a prófétákat és megkövezed azokat, akik hozzád küldettek, hányszor akartam összegyűjteni fiaidat, mint a tyúk szárnya alá gyűjti fiókáit és ti nem akartátok!</verse>
				<verse number="38">íme pusztán hagyatik nektek a ti házatok.</verse>
				<verse number="39">Mert mondom nektek: mostantól fogva nem láttok engem mindaddig, amíg így nem szóltok: Áldott, aki jön az Úrnak nevében!</verse>
			</chapter>
			<chapter number="24">
				<verse number="1">Akkor Jézus a templomból kijött és továbbment. És odamentek hozzá tanítványai, hogy megmutassák neki a templom épületeit.</verse>
				<verse number="2">Jézus pedig így szólt nekik: Nem látjátok-e mindezt? Bizony mondom nektek: nem marad itt kőkövön, amelyet szét ne hánynának.</verse>
				<verse number="3">Mikor pedig az Olajfák hegyén ült, odamentek hozzá a tanítványai külön és ezt mondták: Mondd meg nekünk, mikor lesz meg mindez és mi a jele a te eljövetelednek és a világ végének?</verse>
				<verse number="4">Jézus pedig ezt felelte nekik: Vigyázzatok, hogy senki meg ne tévesszen titeket!</verse>
				<verse number="5">Mert sokan jönnek majd az én nevemben, akik ezt mondják: Én vagyok a Krisztus! és sokakat elhitetnek.</verse>
				<verse number="6">Hal lótok majd háborúkról és háborúk híreiről. Vigyázzatok, hogy meg ne rémüljetek, mert mind ennek meg kell lennie. De ez még nem a vég.</verse>
				<verse number="7">Mert nemzet támad nemzet ellen és ország ország ellen; és lesz éhség, döghalál és földrengés helyenként. (A 7. versben gondolatjel közé tett szó a legrégibb kézira tokban nincs meg.)</verse>
				<verse number="8">De mindez a kínoknak csak kezdete.</verse>
				<verse number="9">Akkor majd nyomorgatásra adnak titeket és megölnek titeket és gyűlöletesek lesztek minden nép előtt az én nevemért.</verse>
				<verse number="10">És akkor sokan megbotránkoznak és elárulják és meggyűlölik egymást.</verse>
				<verse number="11">És sok hamis próféta támad, akik sokakat megtévesztenek.</verse>
				<verse number="12">És mivel a gonoszság megsokasodik, a szeretet sokakban meghidegül.</verse>
				<verse number="13">De aki mindvégig állhatatos, az megtartatik.</verse>
				<verse number="14">Ezt az Isten országáról szóló evangéliomot pedig hirdetni fogják az egész világon, bizonyságul minden népnek. És akkor jön el a vég.</verse>
				<verse number="15">Mikor azért látjátok majd, hogy a pusztító utálatosság, amelyről Dániel próféta szólott, ott áll a szenthelyen, aki olvassa, értse meg!</verse>
				<verse number="16">akkor, akik Júdeában vannak, meneküljenek a hegyekbe.</verse>
				<verse number="17">Aki a háztetőn van, ne szálljon le, hogy a házból valamit kivigyen,</verse>
				<verse number="18">és aki a mezőn van, ne térjen vissza, hogy ruháját elvigye.</verse>
				<verse number="19">Jaj pedig a terhes és szoptatós asszonyoknak azokban a napokban!</verse>
				<verse number="20">Imádkozzatok pedig, hogy menekülésiek ne télen legyen, se szombatnapon.</verse>
				<verse number="21">Mert akkor nagy nyomorúság lesz, amilyen nem volt a világ kezdete óta mindez ideig és nem is lesz soha.</verse>
				<verse number="22">És ha azok a napok meg nem rövidíttetnének, senki sem menekülne meg; de a választottakért megrövidíttetnek majd azok a napok.</verse>
				<verse number="23">Ha valaki akkor azt mondja nektek: Íme itt a Krisztus! vagy: Amott! ne higgyétek.</verse>
				<verse number="24">Mert hamis krisztusok és hamis próféták támadnak és nagy jeleket és csodákat tesznek úgy, hogy ha lehet, még a választottakat is elhitessék.</verse>
				<verse number="25">Íme előre megmondtam nektek!</verse>
				<verse number="26">Ha azért majd azt mondják nektek: Íme a pusztában van, ne menjetek ki; íme a belső szobákban, ne higgyétek!</verse>
				<verse number="27">Mert amint a villámlás keletről támad és ellátszik egészen nyugatig, úgy lesz az Ember Fiának eljövetele is.</verse>
				<verse number="28">Ahol a dög van, odagyűlnek a saskeselyűk.</verse>
				<verse number="29">Mindjárt pedig ama napok nyomorúságai után a nap elsötétedik és a hold nem fénylik; a csillagok az égről lehullanak és az egek erősségei megrendülnek.</verse>
				<verse number="30">És akkor megjelenik az Ember Fiának jele az égen. Akkor majd jajgat a föld minden nemzetsége és meglátják az Ember Fiát eljönni az ég felhőiben hatalommal és nagy dicsőséggel.</verse>
				<verse number="31">És kiküldi az ő angyalait nagy trombitaszóval, ezek pedig összegyűjtik az ő választottait a négy világtáj felől, az ég egyik sarkától az ég másik sarkáig.</verse>
				<verse number="32">A fügefáról vegyétek a példát. Mikor az ága zsendül és levelet hajt, tudjátok, hogy közel van a nyár.</verse>
				<verse number="33">így ti is, mikor mindezt látjátok, vegyétek tudomásul, hogy közel van ő: az ajtó előtt.</verse>
				<verse number="34">Bizony mondom nektek: nem múlik el ez a nemzedék addig, amíg mindez meg nem történik.</verse>
				<verse number="35">Az ég és föld elmúlnak, de az én beszédeim semmi képen el nem múlnak.</verse>
				<verse number="36">Arról a napról és óráról pedig senki sem tud, az ég angyalai sem, hanem csak az én Atyám egyedül.</verse>
				<verse number="37">És amint Nóé napjaiban volt, úgy lesz az Ember Fiának eljövetele is.</verse>
				<verse number="38">Mert mint az özönvíz előtt való napokban ettek, ittak, házasodtak és férjhez mentek egészen ama napig, amelyen Nóé bement a bárkába,</verse>
				<verse number="39">és semmit sem sejtettek, míg el nem jött az Özönvíz és mindnyájukat el nem ragadta, úgy lesz az Ember Fiának eljövetele is.</verse>
				<verse number="40">Akkor, ha ketten lesznek a mezőn, az egyik felvétetik, a másik otthagyatik.</verse>
				<verse number="41">Két asszony őröl a malomban: az egyik felvétetik, a másik otthagyatik.</verse>
				<verse number="42">Vigyázzatok azért, inert nem tudjátok, mely órában jön el a ti Uratok.</verse>
				<verse number="43">Azt pedig jegyezzétek meg: ha tudná a ház ura, hogy a tolvaj az éjtszakának melyik szakaszában jön el, vigyázna és nem engedné, hogy házába törjön.</verse>
				<verse number="44">Azért legyetek készen ti is: mert amely órában nem gondoljátok, akkor jön el az Ember Fia.</verse>
				<verse number="45">Ki tehát a hű és bölcs szolga, akit az ő ura az ő házanépe fölé állít, hogy idejében eledelt adjon azoknak?</verse>
				<verse number="46">Boldog az a szolga, akit az ő ura, mikor hazajön, ilyen munkában talál!</verse>
				<verse number="47">Bizony mondom nektek, hogy minden vagyona fölé gondviselővé rendeli.</verse>
				<verse number="48">De ha az a hitvány szolga így szólna az ő szívében: Halogatja az ón uram a hazajövetelt,</verse>
				<verse number="49">és verni kezdené szolgatársait, a részegesekkel pedig együtt ennék és innék:</verse>
				<verse number="50">megjön annak a szolgának ura, amely napon nem várja és amely órában nem is sejti,</verse>
				<verse number="51">és kettévágatja és a képmutatók sorsára juttatja: ott lesz sírás és fogcsikorgatás.</verse>
			</chapter>
			<chapter number="25">
				<verse number="1">Akkor hasonló lesz a mennyek országa a tíz szűzhöz, akik vették lámpásukat és kimentek a vőlegény elé.</verse>
				<verse number="2">öt pedig közülök balga volt és öt eszes.</verse>
				<verse number="3">Mert mikor a balgák vették lámpásukat, nem vittek magukkal olajat:</verse>
				<verse number="4">az eszesek pedig lámpásukkal együtt olajat is vittek edényeikben.</verse>
				<verse number="5">Mikor pedig a vőlegény késett, mindnyájan elszunnyadtak és aludtak.</verse>
				<verse number="6">Éjféltájban aztán kiáltás hangzott: Itt a vőlegény! Jöjjetek eléje!</verse>
				<verse number="7">Akkor felkeltek a szüzek mindnyájan és elkészítették lámpásaikat.</verse>
				<verse number="8">A balgák pedig így szóltak az eszesekhez: Adjatok nekünk a ti. olajotokból, mert a mi lámpásaink kialusznak.</verse>
				<verse number="9">Az eszesek azonban így válaszoltak: Nem lehet, mert nem lesz elég sem nekünk, sem nektek. Menjetek inkább a kereskedőkhöz és vegyetek magatoknak.</verse>
				<verse number="10">De míg azok odajártak vásárolni, megérkezett a vő legény és akik készen voltak, bementek vele együtt a menyegzőbe. Azután az ajtót bezárták.</verse>
				<verse number="11">Később pedig megjött a többi szűz is és ezt mondták: Uram, uram, nyiss ajtót nekünk!</verse>
				<verse number="12">ő azonban így válaszolt: Bizony mondom nektek, nem ismerlek titeket.</verse>
				<verse number="13">Vigyázzatok azért, mert sem a napot, sem az órát nem tudjátok, amelyen az Ember Fia eljön.</verse>
				<verse number="14">Mert éppen úgy van az, mint mikor egy ember, aki útra akart kelni, előhívatta szolgáit és vagyonát átadta nekik.</verse>
				<verse number="15">Így adott az egyiknek öt talentomot, a másiknak kettőt, a harmadiknak pedig egyet, kinek-kinek a képessége szerint; és útra kelt.</verse>
				<verse number="16">Az, aki az öt talentomot kapta, azonnal elment és kereskedett azokkal, úgyhogy szerzett másik öt talentomot.</verse>
				<verse number="17">Ugyanígy, aki kettőt kapott, másik kettőt szerzett.</verse>
				<verse number="18">Aki pedig az egyet kapta, elment, elásta azt a földbe és elrejtette ura pénzét.</verse>
				<verse number="19">Sok idő múlva azután megérkezett a szolgák ura és elszámoltatta őket.</verse>
				<verse number="20">Ekkor előjött az, aki az öt talentomot kapta, hozott másik öt talentomot és ezt mondta: Uram, te öt talentomot adtál nekem: íme én másik öt talentomot nyertem.</verse>
				<verse number="21">Az ő ura pedig azt mondta neki: Jól van, jó és hű szolgám; hű voltál a kevesen, ezután sokat bízok rád, menj be a te uradnak örömébe!</verse>
				<verse number="22">Odament az is, aki. a két talentomot kapta és ezt mondta: Uram, te két talentomot adtál nekem; íme én másik két talentomot nyertem.</verse>
				<verse number="23">Szólott neki az ő ura: Jól van, jó és hű szolgám; hű voltál a kevesen, ezután sokat bízok rád; menj be a te uradnak örömébe!</verse>
				<verse number="24">Azután előjött az is, aki az egy talentomot kapta és azt mondta: Uram, én tudtam, hogy kemény ember vagy, aki ott is aratsz, ahol nem vetettél, és ott is gyűjtesz, ahol nem szórtál.</verse>
				<verse number="25">Ezért féltemben elmentem, elástam a talentumodat a földbe. Íme, itt van, ami a tied.</verse>
				<verse number="26">Ám az ő ura így válaszolt neki: Gonosz és rest szolga, tudtad, hogy ott is aratok, ahol nem vetettem és ott is gyűjtök, ahol nem szórtam.</verse>
				<verse number="27">Azért pénzemet a pénzváltókhoz kellett volna adnod, hogy mikor megérkezem, nyereséggel kapjam vissza a magamét.</verse>
				<verse number="28">Vegyétek el azért tőle a talentomot és adjátok annak, akinek tíz talentoma van.</verse>
				<verse number="29">Mert mindenkinek, akinek van, adatik, úgyhogy bővölködni fog; attól pedig, akinek nincs, még amije van, az is elvétetik.</verse>
				<verse number="30">A haszontalan szolgát pedig vessétek a külső sötétségre: ott lesz sírás és fogcsikorgatás.</verse>
				<verse number="31">Mikor pedig eljön az Ember Fia az ő dicsőségében és vele mind a szent angyalok, akkor majd beül az ő dicsőségének királyi székébe</verse>
				<verse number="32">és odagyűlnek eléje mind a népek és elválasztja őket egymástól, mint a pásztor elválasztja a juhokat a kecskéktől.</verse>
				<verse number="33">És a juhokat a jobb keze felől, a kecskéket pedig bal keze felől állítja.</verse>
				<verse number="34">Akkor szól a király a jobb keze felől állóknak: Jertek, Atyámnak áldottai, örököljétek az országot, amely elkészíttetett számotokra a világ teremtése óta.</verse>
				<verse number="35">Mert éheztem és ennem adtatok; szomjúhoztam és innom adtatok; jövevény voltam és befogadtatok;</verse>
				<verse number="36">mezítelen voltam és felruháztatok; beteg voltam és meglátogattatok; fogoly voltam és eljöttetek hozzám.</verse>
				<verse number="37">Akkor majd felelnek neki az igazak: Uram, mikor láttunk téged éhezni, hogy enned adtunk volna, vagy szomjúhozni, hogy innod adtunk volna?</verse>
				<verse number="38">És mikor láttunk jövevénynek, hogy befogadtunk volna téged? vagy mezítelennek, hogy felruháztunk volna?</verse>
				<verse number="39">Mikor láttunk téged betegnek vagy fogolynak, hogy elmentünk volna hozzád?</verse>
				<verse number="40">És a király így válaszol nekik: Bizony mondom nektek: amit cselekedtetek eggyel e legkisebb atyámfiai közül, énvelem cselekedtétek.</verse>
				<verse number="41">Akkor majd szól a balján állókhoz is: Távozzatok tőlem, ti átkozottak, az örök tűzre, amely elkészíttetett az ördögnek és az ő angyalainak.</verse>
				<verse number="42">Mert éheztem és nem adtatok ennem, szomjúhoztam és nem adtatok innom,</verse>
				<verse number="43">jövevény voltam és nem fogadtatok be, mezítelen voltam és nem ruháztatok fel, beteg és fogoly voltam és nem látogattatok meg engem.</verse>
				<verse number="44">Akkor majd ezek is felelnek neki és ezt mondják: Uram, mikor láttunk téged éhezni vagy szomjúhozni vagy jövevénynek vagy mezítelennek vagy betegnek vagy fogolynak, hogy ne szolgáltunk volna neked?</verse>
				<verse number="45">Akkor így válaszol nekik: Bizony mondom nektek: amit nem cselekedtetek eggyel e legkisebbek közül, énvelem nem cselekedtétek.</verse>
				<verse number="46">És ezek elmennek majd az örök gyötrelemre, az igazak pedig az örök életre.</verse>
			</chapter>
			<chapter number="26">
				<verse number="1">És mikor Jézus mind ezeket a beszédeket elvégezte, így szólt tanítványainak:</verse>
				<verse number="2">Tudjátok, hogy két nap múlva lesz a húsvét ünnepe és az Ember Fiát elárulják, hogy megfeszíttessék.</verse>
				<verse number="3">Akkor összegyülekeztek a papi fejedelmek, az írástudók és a nép vénei a főpap házában, akit Kajafásnak hívtak,</verse>
				<verse number="4">és közösen elhatározták, hogy Jézust csellel megfogják és megölik.</verse>
				<verse number="5">És ezt mondták: Ne az ünnepen, hogy a nép között zavargás ne támadjon.</verse>
				<verse number="6">És mikor Jézus Betániában a poklos Simon házában volt,</verse>
				<verse number="7">odament hozzá egy asszony, akinél egy alabástrom szelence drága kenet volt, és az ő fejére öntötte, amint az asztalnál ült.</verse>
				<verse number="8">Tanítványai pedig ennek láttára bosszankodtak és ezt mondták: Mirevaló ez a tékozlás?</verse>
				<verse number="9">Mert drágán el lehetett volna adni és az árát a szegényeknek juttatni.</verse>
				<verse number="10">Mikor pedig Jézus ezt észrevette, így szólt nekik: Miért bántjátok ezt az asszonyt? Hiszen jó dolgot cselekedett velem.</verse>
				<verse number="11">Mert a szegények minden kor veletek lesznek, de én nem leszek mindenkor veletek.</verse>
				<verse number="12">Mert mikor ő ezt a kenetet az én testemre öntötte, az én temetésemre cselekedte azt.</verse>
				<verse number="13">Bizony mondom nektek, hogy mindenütt, ahol az egész világon hirdetik ezt az evangéliumot, amit ez az asszony cselekedett, azt is hirdetik majd az ő emlékezetére.</verse>
				<verse number="14">Akkor a tizenkettő közül egy, akit Iskáriótes Júdásnak hívtak, elment a papi fejedelmekhez,</verse>
				<verse number="15">és azt mondta: Mit adtok nekem, ha a kezetekre juttatom őt? Azok pedig harminc ezüst pénzt fizettek neki.</verse>
				<verse number="16">És ettől fogva kereste az alkalmat, hogy elárulja őt.</verse>
				<verse number="17">A kovásztalan kenyerek első napján pedig oda mentek Jézushoz a tanítványok és így szóltak: Hol akarod, hogy elkészítsük neked eledelül a húsvéti bárányt?</verse>
				<verse number="18">Ő pedig válaszolt: Menjetek be a városba ahhoz a bizonyos emberhez és mondjátok neki: A Mester üzeni: Az én időm közel van; nálad költöm el tanítványaimmal a húsvéti bárányt.</verse>
				<verse number="19">És a tanítványok úgy cselekedtek, ahogy Jézus parancsolta nekik és elkészítették a húsvéti bárányt.</verse>
				<verse number="20">Mikor pedig beesteledett, asztalhoz telepedett a tizenkettővel.</verse>
				<verse number="21">Miközben ettek, így szólt: Bizony mondom nektek, egyik közületek el fog árulni engem.</verse>
				<verse number="22">Ekkor nagyon elszomorodtak és egyenként kezdték mondani neki: Talán csak nem én vagyok az, Uram?</verse>
				<verse number="23">Ő pedig így felelt: Aki velem együtt mártja kezét a tálba, az árul el engem.</verse>
				<verse number="24">Az Ember Fia elmegy ugyan, amint meg van írva felőle, de jaj annak az embernek, aki az Ember Fiát elárulja. Jobb volna annak az embernek, ha nem született volna.</verse>
				<verse number="25">Megszólalt Júdás is, aki elárulta őt és ezt mondta: Talán csak nem én vagyok az, Mester? Szólott neki: Te mondtad.</verse>
				<verse number="26">Miközben ettek, Jézus vette a kenyeret és hálát adott, megtörte azt, és adta a tanítványoknak és ezt mondta: Vegyétek, egyétek; ez az én testem.</verse>
				<verse number="27">Azután vette a poharat, hálát adott, adta nekik, és ezt mondta: Igyatok ebből mindnyájan;</verse>
				<verse number="28">mert ez az én vérem, az újszövetség vére, mely sokakért kiontatik bűnök bocsánatára.</verse>
				<verse number="29">Mondom pedig nektek: mostantól fogva nem iszom a szőlőtőkének e terméséből mindaddig a napig, amikor majd újra iszom azt veletek az én Atyám országában.</verse>
				<verse number="30">És dicséretet énekelve, kimentek az Olajfák hegyére.</verse>
				<verse number="31">Akkor azt mondta ne kik Jézus: Ezen az éjtsza kán mindnyájan megbotránkoztok bennem. Mert meg van írva: Megverem a pásztort és elszélednek a nyáj juhai.</verse>
				<verse number="32">De feltámadásom után előttetek megyek majd Galileába.</verse>
				<verse number="33">Péter pedig így felelt neki: Ha mindnyájan megbotránkoznak is benned, én soha meg nem botránkozom.</verse>
				<verse number="34">Szólt neki Jézus: Bizony mondom neked, hogy ezen az éjtszakán, mielőtt a kakas megszólal, háromszor megtagadsz engem.</verse>
				<verse number="35">Azt mondta neki Péter: Ha meg kell is veled halnom, nem tagadlak meg téged. A többi tanítvány is hasonlóképen beszélt.</verse>
				<verse number="36">Akkor elment velük Jézus egy helyre, amelyet Gecsemánénak hívtak és így szólt a tanítványoknak: Üljetek le itt, amíg elmegyek és amott imádkozom.</verse>
				<verse number="37">És maga mellé vette Pétert és Zebedeus két fiát, és kezdett szomorkodni és gyötrődni.</verse>
				<verse number="38">Ekkor mondta nekik: Nagyon, szomorú az én lelkem, mind halálig. Maradjatok itt és virrasszatok velem</verse>
				<verse number="39">És kissé előremenve, arcra borult és így könyörgött: Atyáin, ha lehetséges, múljék el tőlem e pohár; mindazáltal ne úgy legyen, amint én akarom, hanem amint te.</verse>
				<verse number="40">Akkor odament a tanítványokhoz és alva találta őket. És szólt Péternek: Így nem bírtatok virrasztani velem egy óráig sem?</verse>
				<verse number="41">Vigyázzatok és imádkozzatok, hogy kísértésbe ne essetek, mert jóllehet a lélek kész, de a test erőtelen.</verse>
				<verse number="42">Ismét elment másodszor is és könyörgött: Atyám, ha nem múlhatik el tőlem ez a pohár, hogy ki ne igyam, legyen meg a te akaratod.</verse>
				<verse number="43">És mikor visszatért, ismét alva találta őket, mert elnehezedett az ő szemük.</verse>
				<verse number="44">És otthagyta őket, ismét elment, harmadszor is imádkozott, miközben ugyanazt mondta.</verse>
				<verse number="45">Akkor odament a tanítványokhoz és szólt nekik: Aludjatok tovább és nyugodjatok. Íme eljött az óra, és az ember Fiát bűnösök kezére adják.</verse>
				<verse number="46">Keljetek fel, menjünk. íme elközelgett, aki engem elárul.</verse>
				<verse number="47">És mikor még beszélt, íme odament Júdás, egy a tizenkettő közül, és vele együtt sok nép fegyverekkel és botokkal a papi fejedelmektől és a nép véneitől.</verse>
				<verse number="48">Az áruló pedig ebben a jelben egyezett meg velük: Majd akit megcsókolok, ő az: őt fogjátok meg.</verse>
				<verse number="49">És mindjárt Jézushoz lépve, így szólt: Üdvözlégy, Mester! és megcsókolta.</verse>
				<verse number="50">Jézus pedig ezt mondta: Barátom, miért jöttél? Akkor odamentek hozzá, kezüket rávetették Jézusra és elfogták őt.</verse>
				<verse number="51">És íme az egyik azok közül, akik Jézussal voltak, kinyújtotta kezét, kirántotta kardját és a főpap szolgájához sújtva, levágta a fülét.</verse>
				<verse number="52">Ekkor Jézus így szólt hozzá: Tedd hüvelyébe kardodat, mert akik fegyvert fognak, fegyver által kell elveszniük.</verse>
				<verse number="53">Vagy azt gondolod, hogy nem. kérhetném most az én Atyámat s ő nem adhatna mellém akár tizenkét sereg angyalnál is többet?</verse>
				<verse number="54">De akkor hogyan teljesednének be az Írások, hogy ennek így kell lennie?</verse>
				<verse number="55">Abban az órában így szólt Jézus a sokasághoz: Mint valami rablóra, úgy jöttetek fegyverekkel és botokkal, hogy megfogjatok engem. Naponként a templomban ültem és tanítottam és nem fogtatok el engem.</verse>
				<verse number="56">Mindez pedig azért történt, hogy beteljesedjenek a próféták írásai. Ekkor a tanítványok mind elhagyták őt és elfutottak.</verse>
				<verse number="57">Mikor azok foglyul ejtették Jézust, elvitték Kajafáshoz, a főpaphoz, ahol az írástudók és vének összegyűltek.</verse>
				<verse number="58">Péter pedig távolról követte őt, egészen a főpap udvaráig és bement, leült a szolgákkal, hogy lássa, mi lesz a vég.</verse>
				<verse number="59">A papi fejedelmek és az egész tanács hamis tanúságot kerestek Jézus ellen, hogy megölhessék őt.</verse>
				<verse number="60">De nem találtak, bár sok hamis tanú jelentkezett. Utoljára azonban előállott kettő (A 60. vers végén egyes kéziratokban a kettő szó helyett két hamis tanú olvasható.)</verse>
				<verse number="61">és ezt vallották: Ez azt mondta: Én le tudom rontani az Isten templomált és három nap alatt fel tudom építeni,</verse>
				<verse number="62">És a főpap felkelt és így szólt neki: Semmit sem felelsz? Mit vallanak ezek ellened?</verse>
				<verse number="63">Jézus azonban hallgatott. Ekkor a főpap így szólt hozzá: Esküvel kényszerítlek az élő Istenre: mondd meg nekünk, vájjon te vagy-e a Krisztus, az Isten Fia?!</verse>
				<verse number="64">Jézus így felelt: Te mondottad. Sőt mondom nektek: mostantól fogva meglátjátok az Ember Fiát ülni a Hatalom jobbján és eljönni az ég felhőin.</verse>
				<verse number="65">Ekkor a főpap megszaggatta ruháit és szólt: Istent káromolta. Mi szükségünk van még tanúkra1? íme most hallottátok az istenkáromlást. (A 65. versben egyes kéziratokban ez olvasható: az ő istenkáromlását.)</verse>
				<verse number="66">Mit gondoltok? Azok pedig így feleitek: Méltó a halálra.</verse>
				<verse number="67">Elvkor szembeköpdösték, arculverték őt, némelyek pedig bottal ütötték,</verse>
				<verse number="68">s ezt mondták: Prófétáld meg nekünk, te Krisztus, hogy ki az, aki üt téged?</verse>
				<verse number="69">Péter pedig kint ült az udvaron, és egy szolgálóleány odament hozzá és megszólította: Te is a galileai Jézussal voltál.</verse>
				<verse number="70">Ő azonban mindnyájuk előtt tagadta és ezt mondta: Nem tudom, mit beszélsz.</verse>
				<verse number="71">Mikor azután kiment a kapuba, meglátta őt egy másik szolgálóleány és ezt mondta az ottlevőknek: Ez is a názáreti Jézussal volt.</verse>
				<verse number="72">És ő ismét esküvel tagadta: Nem ismerem azt az embert.</verse>
				<verse number="73">Kevés idő múlva pedig az ott álldogálók odamentek és azt mondták Péternek: Bizony te is közülük való vagy, hiszen a beszeded is elárul téged.</verse>
				<verse number="74">Ekkor átkozódni és esküdözni kezdett: Nem ismerem azt az embert. És azonnal megszólalt a kakas.</verse>
				<verse number="75">És Péter visszaemlékezett Jézus beszédére, aki ezt mondta neki: Mielőtt a kakas megszólal, háromszor tagadsz meg engem. És kiment onnan és keservesen sírt.</verse>
			</chapter>
			<chapter number="27">
				<verse number="1">Mikor pedig reggel lett, határozatot hoztak az összes papi fejedelmek és a nép vénei Jézus ellen, hogy megölik őt.</verse>
				<verse number="2">És miután megkötözték, elvitték és átadták Poncius Pilátusnak, a helytartónak.</verse>
				<verse number="3">Mikor Júdás, aki őt el árulta, látta, hogy elítélték, megbánta tettét, a harminc ezüst pénzt visszavitte a papi fejedelmeknek és véneknek és ezt mondta:</verse>
				<verse number="4">Vétkeztem, mivel ártatlan vért árultam el. Ők azonban azt mondták: Mit tartozik ez ránk? A te dolgod.</verse>
				<verse number="5">Ő pedig eldobta az ezüst pénzeket a templomban, eltávozott, ment és felakasztotta magát.</verse>
				<verse number="6">A papi fejedelmek pedig felszedték az ezüst pénzt és azt mondták: Nem szabad ezt a templom kincséhez tennünk, mert vérdíj.</verse>
				<verse number="7">És tanácsot tartva, megvásárolták azon a fazekas mezejét az idegenek számára temetőül.</verse>
				<verse number="8">Ezért hívják azt a földet Vérmezőnek mind e mai napig.</verse>
				<verse number="9">Ekkor teljesedett be Jeremiás próféta mondása, aki így szólt: És vették a harminc ezüst pénzt, a felbecsültnek árát, akit Izrael fiai részéről felbecsültek,</verse>
				<verse number="10">és odaadták a fazekas mezejéért, amint meghagyta nekem az Úr.</verse>
				<verse number="11">Jézus pedig ott állt a helytartó előtt. És a helytartó megkérdezte tőle: Te vagy a zsidók királya? Jézus pedig így szólt: Te mondod,</verse>
				<verse number="12">És mikor a papi fejedelmek és vének vádolták, semmit sem felelt.</verse>
				<verse number="13">Akkor így szólt neki Pilátus: Nem hallod, mi mindennel vádolnak?</verse>
				<verse number="14">És nem felelt neki egyetlen szavára sem, úgyhogy a helytartó igen csodálkozott.</verse>
				<verse number="15">Ünnepenként pedig egy foglyot szokott szabadon bocsátani a helytartó a sokaság kedvéért, akit akartak.</verse>
				<verse number="16">Volt pedig akkor egy hírhedt foglyuk, akit Barabbásnak hívtak.</verse>
				<verse number="17">Ezért, mikor összegyűltek, így szólt Pilátus: Melyiket akarjátok, hogy szabadon bocsássam nektek: Barabbást vagy Jézust, akit Krisztusnak hívnak?</verse>
				<verse number="18">Mert tudta, hogy csak irigységből adták őt a kezére.</verse>
				<verse number="19">Mikor pedig a bírói székbe ült, felesége üzenetet küldött neki: Ne avatkozzál annak az igaz embernek dolgába, mert sokat szenvedtem miatta ma álmomban.</verse>
				<verse number="20">Ám a papi fejedelmek és a vének felbujtották a sokaságot, hogy Barabbást kérjék ki, Jézust ellenben veszítsék el.</verse>
				<verse number="21">Azután a helytartó azt mondta nekik: A kettő közül melyiket akarjátok, hogy elbocsássam nektek? Azok pedig így szóltak: Barabbást.</verse>
				<verse number="22">Pilátus azt mondta nekik: Mit tegyek hát Jézussal, akit Krisztusnak hívnak? És mindnyájan azt mondták: Feszítsd meg!</verse>
				<verse number="23">A helytartó pedig megkérdezte: Hát mi rosszat cselekedett? De azok annál hangosabban kiáltották: Feszítsd meg!</verse>
				<verse number="24">Mikor Pilátus látta, hogy semmire sem megy, sőt még nagyobb zavargás támad, vizet hozatott, megmosta kezét a sokaság előtt és így szólt: Ártatlan vagyok ennek az igaz embernek vérétől. Ti feleltek érte!</verse>
				<verse number="25">És az egész nép azt felelte: Az ő vére rajtunk és gyermekeinken.</verse>
				<verse number="26">Akkor szabadon bocsátotta nekik Barabbást, Jézust pedig megostoroztatta és kiszolgáltatta, hogy megfeszítsék.</verse>
				<verse number="27">Akkor a helytartó katonái elvitték Jézust a várba és összegyűjtötték ellene az egész csapatot.</verse>
				<verse number="28">És levetkőztették és bíborpalástot adtak rá.</verse>
				<verse number="29">Majd tövisből font koronát tettek a fejére és jobb kezébe nádszálat adtak. És térdet hajtva, csúfolták őt és azt mondták: Üdvözlégy, zsidók királya!</verse>
				<verse number="30">Majd leköpdösték, elvették tőle a nádszálat és a fejéhez verték.</verse>
				<verse number="31">És miután csúfot űztek belőle, levették róla a palástot és a maga ruhájába öltöztették. Majd elvitték, hogy megfeszítsék.</verse>
				<verse number="32">Kifelé menet pedig találkoztak egy cirénei emberrel, akit Simonnak hívtak; ezt kényszerítették, hogy vigye az ő keresztjét.</verse>
				<verse number="33">És miután odaértek arra a helyre, amelyet Golgotának, vagyis Koponya-helynek neveznek,</verse>
				<verse number="34">epével kevert bort adtak neki inni. Ezt megízlelte, de nem akart inni.</verse>
				<verse number="35">Miután pedig megfeszítették őt, sorsvetéssel osztoztak a ruháin. Hogy beteljesedjék a próféta mondása: Ruháimon megosztoztak maguk között és köntösömre sorsot vetettek.</verse>
				<verse number="36">Majd leülve ott, őrizték őt.</verse>
				<verse number="37">És feje fölé függesztették elítéltetésének okát, és ezt írták oda: EZ JÉZUS, A ZSIDÓK KIRÁLYA.</verse>
				<verse number="38">Ugyanakkor két rablót is megfeszítettek vele együtt; egyiket jobb, a másikat bal keze felől.</verse>
				<verse number="39">Az arramenők pedig káromolták őt, fejüket csóválva,</verse>
				<verse number="40">és ezt mondva: Te, aki lerontod a templomot és harmadnapra felépíted, szabadítsd meg magadat. Ha Isten Fia vagy, szállj le a keresztről!</verse>
				<verse number="41">Hasonlóképen a papi fejedelmek is gúnyolódva mondták az írástudókkal és vénekkel együtt:</verse>
				<verse number="42">Másokat megmentett; magát nem tudja megmenteni. Ha Izrael Királya, szálljon le most a keresztről és majd hiszünk benne.</verse>
				<verse number="43">Bízott az Istenben: szabadítsa meg most, ha akarja. Hiszen azt mondta: Isten Fia vagyok.</verse>
				<verse number="44">Hasonlóképen gyalázták őt a gonosztevők is, akiket vele együtt feszítettek meg.</verse>
				<verse number="45">Hat órától kezdve pedig sötétség lett az egész földön kilenc óráig.</verse>
				<verse number="46">Kilenc óra táján pedig Jézus hangosan így kiáltott: Éli, Éli, lama sabaktáni azaz: Én Istenem, én Istenem, miért hagytál el engem?</verse>
				<verse number="47">Némelyek pedig az ott állók közül, akik ezt hallották, így szóltak: Illést hívja.</verse>
				<verse number="48">Ekkor egyikük nyomban odafutott, szivacsot vett, amelyet megtöltött ecettel, nádszálra tűzte és inni adott neki.</verse>
				<verse number="49">A többiek pedig ezt mondták: Hagyd el; lássuk, eljön-e Illés, hogy megszabadítsa őt?</verse>
				<verse number="50">Jézus pedig ismét hangosan felkiáltva, kilehelte lelkét.</verse>
				<verse number="51">És íme a templom kárpitja felülről az aljáig kettéhasadt. És a föld megrendült és a sziklák megrepedeztek;</verse>
				<verse number="52">a sírok megnyíltak és sok elhunyt szentnek a teste feltámadt;</verse>
				<verse number="53">ezek a sírokból kijőve, az ő feltámadása után bementek a szent városba és sokaknak megjelentek.</verse>
				<verse number="54">A százados pedig, és akik vele őrizték Jézust, látták a földrengést és a történteket, és igen megrémültek és így szóltak: Bizony Isten Fia volt ez!</verse>
				<verse number="55">Volt pedig ott sok asszony, akik távolról szemlélték mindezt: ezek Galileából követték Jézust és szolgáltak neki.</verse>
				<verse number="56">Köztük volt a magdalai Mária, továbbá Mária, Jakab és József anyja és a Zebedeus fiainak anyja.</verse>
				<verse number="57">Mikor pedig beesteledett, eljött egy gazdag ember Arimatiából, névszerint József, aki maga is tanítványa volt Jézusnak.</verse>
				<verse number="58">Ez bement Pilátushoz és elkérte Jézus testét. Ekkor Pilátus megparancsolta, hogy adják ki.</verse>
				<verse number="59">És József magához vette a testet, tiszta gyolcsba göngyölte,</verse>
				<verse number="60">és elhelyezte a maga új sírboltjába, amelyet a sziklába vágatott. És miután a sír bejáratához egy nagy követ hengerített, eltávozott.</verse>
				<verse number="61">Ott volt pedig a magdalai Mária és a másik Mária, akik a sírral szemben ültek.</verse>
				<verse number="62">Másnap pedig, amely a péntek után következik, összegyűltek a papi fejedelmek és a farizeusok Pilátushoz,</verse>
				<verse number="63">és azt mondták: Uram, mi emlékszünk arra, hogy ez a csaló még életében azt mondta: Harmadnapra feltámadok!</verse>
				<verse number="64">Parancsold meg azért, hogy őrizzék a sírt harmadnapig, hogy a tanítványai, odamenve, valamiképpen el ne lopják őt és azt ne mondják a népnek: Feltámadott a halálból! és ez az utolsó csalás még rosszabb lesz az elsőnél.</verse>
				<verse number="65">Pilátus azt mondta nekik: Van őrségetek: menjetek, őriztessétek, ahogy jónak látjátok.</verse>
				<verse number="66">És ők elmentek, lepecsételjék a követ és a sírt az őrséggel őriztették.</verse>
			</chapter>
			<chapter number="28">
				<verse number="1">Szombat elmúltával pedig, a hét első napján, virradatkor kiment magdalai Mária és a másik Mária, hogy megnézzék a sírt.</verse>
				<verse number="2">És íme nagy földrengés lett, mert az Úr angyala leszállt a mennyből, odament és elhengerítette a követ és ráült.</verse>
				<verse number="3">Úgy jelent meg, mint a villámlás, és ruhája fehér volt, mint a hó.</verse>
				<verse number="4">Tőle való féltükben megrettentek az őrök és szinte holtra váltak.</verse>
				<verse number="5">Az angyal pedig ezt mondta az asszonyoknak: Ti ne féljetek! Mert tudom, hogy a megfeszített Jézust keresitek.</verse>
				<verse number="6">Nincsen itt, mert feltámadott, amint megmondta. Jertek, nézzétek meg a helyet, ahol feküdt az Úr.</verse>
				<verse number="7">És menjetek el gyorsan, mondjátok meg a tanítványainak, hogy feltámadott a halálból és íme előttetek megy Galileába: ott majd meglátjátok őt. Íme, megmondtam nektek!</verse>
				<verse number="8">És gyorsan eltávoztak a sírtól, félelemmel és nagy örömmel futottak, hogy megvigyék a hírt a tanítványainak.</verse>
				<verse number="9">Mikor pedig mentek, hogy megmondják az ő tanítványainak, íme szembe jött velük Jézus és ezt mondta: Köszöntlek titeket! Azok pedig odajárulva hozzá, megragadták az ő lábát és leborultak előtte.</verse>
				<verse number="10">Akkor Jézus így szólt hozzájuk: Ne féljetek! Menjetek el, mondjátok meg az én atyámfiainak, hogy menjenek el Galileába és ott majd meglátnak engem. Az őrök megvesztegetése</verse>
				<verse number="11">És mikor ők elmentek, íme az őrségből némelyek bementek a városba és jelentették a papi fejedelmeknek mindazt, ami történt.</verse>
				<verse number="12">Azok pedig összegyűltek a vénekkel együtt és elhatározták, hogy sok pénzt adnak a katonáknak,</verse>
				<verse number="13">és így szóltak: Mondjátok: Az ő tanítványai jöttek oda éjjel és ellopták őt, amikor mi aludtunk.</verse>
				<verse number="14">Ha ez aztán a helytartó fülébe jut, mi majd megnyugtatjuk őt és kimentünk titeket a bajból.</verse>
				<verse number="15">Azok pedig elfogadták a pénzt és úgy tettek, ahogy kitanították őket. Így terjedt el ez a hír a zsidók között mind e mai napig.</verse>
				<verse number="16">A tizenegy tanítvány pedig elment Galileába arra a hegyre, ahová Jézus rendelte őket.</verse>
				<verse number="17">És mikor meglátták őt, leborultak előtte. Némelyek azonban kételkedtek.</verse>
				<verse number="18">Jézus pedig odament hozzájuk és azt mondta nekik: Nekem adatott minden hatalom mennyen és földön.</verse>
				<verse number="19">Menjetek el azért, tegyetek tanítványokká minden népet, kereszteljétek meg őket az Atyának és a Fiúnak és a Szent Léleknek nevébe,</verse>
				<verse number="20">és tanítsátok őket, hogy tartsák meg mindazt, amit én parancsoltam nektek. És íme én veletek vagyok minden napon a világ végezetéig.</verse>
			</chapter>
		</book>
		<book number="41">
			<chapter number="1">
				<verse number="1">Jézus Krisztusról, az Isten Fiáról szóló evangéliom kezdete.</verse>
				<verse number="2">Amint, meg van írva Ésaiás próféta könyvében: Íme elküldöm az én követemet a te orcád előtt, aki elkészíti a te útadat;</verse>
				<verse number="3">kiáltó szó a pusztában: Készítsétek az Úr útját, egyengessétek ösvényeit; —</verse>
				<verse number="4">úgy történt, hogy János keresztelt a pusztában és hirdette a megtérés keresztségét a bűnök bocsánatára.</verse>
				<verse number="5">És kiment hozzá Júdea egész vidéke és a jeruzsálemiek mindnyájan és megkeresztelkedtek általa a Jordán folyóban, vallást téve bűneikről.</verse>
				<verse number="6">János teveszőr ruhát viselt és dereka körül bőrövet; és sáskát és erdei mézet evett.</verse>
				<verse number="7">És így prédikált: Utánam jön, aki erősebb nálam, és én nem vagyok méltó, hogy lehajolva, saruja szíját megoldjam.</verse>
				<verse number="8">Én vízzel keresztellek meg titeket, de Ő Szentlélekkel keresztel majd meg titeket</verse>
				<verse number="9">És történt azokban a napokban, hogy elment Jézus a galileai Názáretből és János megkeresztelte a Jordánban.</verse>
				<verse number="10">És egyszerre, amint kilépett a vízből, látta, hogy az egek megnyílnak és a Lélek, mint egy galamb száll rá;</verse>
				<verse number="11">és szó hangzott az egekből: Te vagy az én szeretett Fiam, benned gyönyörködöm.</verse>
				<verse number="12">A Lélek pedig azonnal elragadta őt a pusztába.</verse>
				<verse number="13">A pusztában volt negyven napig, és a Sátán kísértet te. És vadállatokkal volt együtt és az angyalok szolgáltak neki.</verse>
				<verse number="14">Miután pedig Jánost tömlöcbe vetették, elment Jézus Galileába és hirdette az Isten országáról szóló evangéliomot:</verse>
				<verse number="15">Betelt az idő és elközelített az országa. Térjetek meg és higgyetek az evangéliumban.</verse>
				<verse number="16">Mikor pedig a galileai tenger mellett járt, meglátta Simont és Andrást, a Simon testvérét, amint a tengerbe hálót vetettek, — mert halászok voltak —</verse>
				<verse number="17">és így szólt nekik Jézus: Kövessetek engem és ón emberhalászokká teszlek titeket.</verse>
				<verse number="18">És azonnal elhagyták hálóikat és követték őt.</verse>
				<verse number="19">És amikor kissé tovább ment, meglátta Jakabot, Zebedeus fiát és Jánost az ő testvérét, akik a hajóban a hálókat javítgatták.</verse>
				<verse number="20">És azonnal hívta őket; ők pedig atyjukat, Zebedeust a napszámosokkal együtt a hajóban hagyták és követték őt.</verse>
				<verse number="21">És elmentek Kapernaumba; és mindjárt szombatnapon bement a zsinagógába és tanított.</verse>
				<verse number="22">És elcsodálkoztak tanításán, mert úgy tanította őket, mint akinek hatalma van és nem úgy, mint az írástudók.</verse>
				<verse number="23">És éppen ott volt a zsinagógájukban egy tisztátalan lélektől megszállott ember, aki így kiáltott:</verse>
				<verse number="24">Mit akarsz velünk Názáreti Jézus? Azért jöttél, hogy elpusztíts minket? Tudom, ki vagy: az Istennek a Szentje.</verse>
				<verse number="25">És megdorgálta őt Jézus: Némulj el és menj ki belőlel</verse>
				<verse number="26">És a tiszta talán lélek megrángatta őt és hangos kiáltással kiment belőle.</verse>
				<verse number="27">És mindnyájan megdöbbentek úgyannyira, hogy egymást kérdezgették: Mi ez? Isteni hatalom szerint való új tanítás; még a tisztátalan lelkeknek is parancsol és azok engedelmeskednek neki.</verse>
				<verse number="28">És egyszerre elterjedt a híre mindenütt Galilea egész tartományában</verse>
				<verse number="29">És mindjárt, amikor a zsinagógából eltávoztak, Simon és András házához mentek, Jakabbal és Jánossal együtt.</verse>
				<verse number="30">Simon napa pedig lázas betegen feküdt és azonnal szóltak neki felőle.</verse>
				<verse number="31">És odament hozzá, megfogta a kezét és talpra állította. És elhagyta őt a láz és szolgált nekik.</verse>
				<verse number="32">Estefelé pedig, mikor leszállt a nap, elvitték hozzá a betegeket és az ördöngösöket mind.</verse>
				<verse number="33">És az egész város odagyűlt az ajtó elé.</verse>
				<verse number="34">És meggyógyított sokakat, akik különféle betegségekben sínylődtek; és sok ördögöt kiűzött és nem engedte beszélni az ördögöket, mivel azok ismerték őt.</verse>
				<verse number="35">Kora reggel pedig, még szürkületkor felkelve, kiment és elvonult egy puszta helyre és ott imádkozott.</verse>
				<verse number="36">Simon pedig és a vele levők utána siettek,</verse>
				<verse number="37">és mikor megtalálták, azt mondták neki: Mindenki téged keres.</verse>
				<verse number="38">ő azonban így felelt nekik: Menjünk máshová, a szomszédos helységekbe, hogy ott is prédikáljak, mert azért jöttem.</verse>
				<verse number="39">így járta be egész Galileát, prédikált az ő zsinagógáikban és ördögöket űzött ki.</verse>
				<verse number="40">És odament hozzá egy bélpoklos, aki kérte őt és leborulva előtte, azt mondta neki: Ha akarod, megtisztíthatsz engem.</verse>
				<verse number="41">Jézus pedig könyörületességre indult, kinyújtotta kezét, megérintette és szólt hozzá: Akarom, tisztulj meg!</verse>
				<verse number="42">És azonnal eltávozott róla a poklosság és megtisztult.</verse>
				<verse number="43">Ekkor ráparancsolt és mindjárt elküldőtte őt</verse>
				<verse number="44">és azt mondta neki: Vigyázz, hogy senkinek semmit ne szólj,,hanem menj, mutasd meg magadat a papnak és vidd fel a te tisztulásodért, amit Mózes parancsolt, bizonyságul nekik.</verse>
				<verse number="45">De az, miután eltávozott, kezdte mindenfelé hirdetni és terjeszteni azt, ami vele történt, úgyhogy Jézus nyilvánosan már nem mehetett városba, hanem künn, puszta helyeken tartózkodott és hozzámentek mindenünnen.</verse>
			</chapter>
			<chapter number="2">
				<verse number="1">Napok múlva pedig ismét bement Kapernaumba és meghallották, hogy otthon van.</verse>
				<verse number="2">Ekkor sokan összegyűltek, úgyhogy még az ajtó előtt sem fértek el és hirdette nekik az igét.</verse>
				<verse number="3">És hozzámentek, egy gutaütöttet vittek, akit négyen emeltek.</verse>
				<verse number="4">És mivel a sokaság miatt nem férkőzhettek azzal őhozzá, megbontották felette a háztetőt, rést törtek ós leeresztették az ágyat, amelyen a gutaütött feküdt.</verse>
				<verse number="5">Jézus pedig, mikor látta hitüket, így szólott a gutaütöttnek: Fiam, megbocsáttattak a te bűneid.</verse>
				<verse number="6">Az írástudók közül pedig néhányan ott ültek és szívükben így okoskodtak:</verse>
				<verse number="7">Miért beszél ez így? Istent káromolja. Kicsoda bocsáthat meg bűnöket, hacsak nem egyedül az Isten?</verse>
				<verse number="8">És Jézus azonnal észrevette lelkében, hogy azok magukban így okoskodnak és ezt mondta nekik: Miért okoskodtok így szívetekben?</verse>
				<verse number="9">Mi könnyebb: azt mondanom-e a gutaütöttnek: Megbocsáttattak a te bűneid! vagy ezt mondanom: Kelj fel, vedd az ágyadat és járj?</verse>
				<verse number="10">Hogy pedig megtudjátok, hogy az Ember Fiának van hatalma a földön a bűnöket megbocsátani, így szólt a gutaütöttnek:</verse>
				<verse number="11">Mondom neked, kelj fel, vedd az ágyadat és eredj haza.</verse>
				<verse number="12">Az pedig felkelt, azonnal felvette ágyát, és mindenki láttára kiment, úgyhogy valamennyien elcsodálkoztak és dicsőítették az Istent, és így szóltak: Sohasem láttunk ilyent!</verse>
				<verse number="13">És ismét kiment a tenger mellé; és az egész sokaság odament hozzá, és tanította őket.</verse>
				<verse number="14">És amint tovább ment, meglátta Lévit, az Alfeus fiát, aki a vámszedő helyen ült és így szólt hozzá: Kövess engem! Az pedig felkelt és követte őt.</verse>
				<verse number="15">És történt, hogy mikor annak házában asztalhoz telepedett, sok vámszedő és bűnös is odaült Jézussal és az ő tanítványaival együtt, mert sokan voltak és követték őt.</verse>
				<verse number="16">És mikor az írástudók és a farizeusok látták, hogy együtteszik a bűnösökkel és vámszedőkkel, így szóltak tanítványainak: Miért eszik együtt a vámszedőkkel és bűnösökkel?</verse>
				<verse number="17">És mikor Jézus ezt meghallotta, azt mondta nekik: Nem az egészségeseknek van szükségük orvosra, hanem a betegeknek; nem azért jöttem, hogy az igazakat hívjam, hanem a bűnösöket a megtérésre.</verse>
				<verse number="18">A János tanítványai és a farizeusok éppen böjtöltek. Odamentek azért és így szóltak hozzá: Miért böjtölnek a János tanítványai és a farizeusok tanítványai, a te tanítványaid pedig nem böjtölnek?</verse>
				<verse number="19">Jézus pedig felelt nekik: Vájjon böjtölhet-e a násznép, amíg velük van a vőlegény? Ameddig velük van a vőlegény, nem böjtölhetnek.</verse>
				<verse number="20">De jönnek majd napok, amikor elvétetik tőlük a vőlegény és akkor böjtölni fognak azon a napon.</verse>
				<verse number="21">Senki sem varr új posztóból foltot ócska ruhára, különben a folt kiszakít abból, az új az ócskából és nagyobb szakadás támad.</verse>
				<verse number="22">És senki sem tölt új bort régi tömlőkbe; különben a bor a tömlőket szétszakítja, a bor pedig a tömlőkkel együtt tönkre megy; hanem az új bor új tömlőkbe való.</verse>
				<verse number="23">És történt, hogy szombatnapon ment át a vetések között és tanítványai mentükben kalászokat kezdtek szaggatni.</verse>
				<verse number="24">Ekkor a farizeusok így szóltak hozzá: Nézd, miért teszik ők szombatnapon azt, ami nem szabad?</verse>
				<verse number="25">ő pedig azt mondta nekik: Sohasem olvastátok, mit tett Dávid, mikor szükséget szenvedett és társaival együtt megéhezett?</verse>
				<verse number="26">Hogyan ment be az Isten házába Abjátár főpap idejében és ette meg a felrakott szent kenyereket, amelyeket csak a papoknak szabad megenniük; ós adott társainak is?</verse>
				<verse number="27">És szólott nekik: A szombat lett az emberért, nem az ember a szombatért. (A 17. versbeli két utolsó szó nincs meg a legrégibb kéziratokban.)</verse>
				<verse number="28">Az Ember Fia tehát a szombatnak is Ura.</verse>
			</chapter>
			<chapter number="3">
				<verse number="1">Egyszer ismét bement a zsinagógába és volt ott egy béna kezű ember.</verse>
				<verse number="2">És lestek őt, vájjon meggyógyítja-e szombatnapon, hogy vádolhassák őt</verse>
				<verse number="3">Akkor szólott a béna kezű embernek: Állj elő a középre!</verse>
				<verse number="4">Azoknak pedig azt mondta: Szabad-e szombaton jót cselekedni vagy rosszat tenni? Szabad-e életet menteni vagy kioltani? De azok hallgattak.</verse>
				<verse number="5">Ekkor haraggal végignézett rajtuk, bánkódott szívük keménysége miatt és így szolt az emberhez: Nyújtsd ki a kezedet! mire az kinyújtotta és meggyógyult a keze és olyan éppé lett, mint a másik.</verse>
				<verse number="6">Akkor a farizeusok kimentek és a Heródes-pártiakkal azonnal tanácsot tartottak ellene, hogyan pusztítsák el.</verse>
				<verse number="7">Jézus pedig visszavonult tanítványaival a tenger mellé; és nagy sokaság követte őt Galileából és Júdeából,</verse>
				<verse number="8">Jeruzsálemből Idumeából, a Jordánontúl-ról, Tírus és Szidon vidékéről is nagy sokaság ment hozzá, minthogy hallották, hogy milyen nagy dolgokat cselekszik.</verse>
				<verse number="9">És meghagyta tanítványainak, hogy egy kis hajót tartsanak neki készen a sokaság miatt, hogy ne szorongassák őt.</verse>
				<verse number="10">Mert sokakat meggyógyított, úgyhogy akiknek valami bajuk volt, hozzá rohantak:, hogy érinthessék.</verse>
				<verse number="11">És amikor a tisztátalan lelkek meglátták, leborultak előtte és azt kiáltották: Te vagy az Isten Fia!</verse>
				<verse number="12">ő pedig szigorúan rájuk parancsolt, hogy ismertté ne tegyék.</verse>
				<verse number="13">Azután felment a hegyre és magához szólította, akiket akart, és azok odamentek hozzá.</verse>
				<verse number="14">És kiválasztott tizenkettőt, hogy vele legyenek és hogy kiküldje őket prédikálni</verse>
				<verse number="15">és hatalmuk legyen a betegségek gyógyítására és az ördögök kiűzésére.</verse>
				<verse number="16">Így választotta ki a tizenkettőt. És Simonnak a Péter nevet adta,</verse>
				<verse number="17">és Jakabot, Zebedeus fiát, és Jánost, Jakab testvérét, és a Boanerges nevet adta nekik, amely azt teszi: mennydörgés fiai,</verse>
				<verse number="18">és Andrást és Fülöpöt és Bertalant ós Mátét és Tamást és Jakabot, Alfeus fiát, és Taddeust és a kánaáni Simont,</verse>
				<verse number="19">és Júdás Iskariótest, aki el is árulta őt</verse>
				<verse number="20">Azután hazatért. És akkora sokaság gyűlt egybe ismét, hogy még nem is ehettek.</verse>
				<verse number="21">Amint az övéi ezt meghallották, eljöttek, hogy megfogják, mert azt mondták, hogy nincs eszénél.</verse>
				<verse number="22">Az írástudók pedig, akik Jeruzsálemből jöttek le, azt állították: Belzebub van vele! és: Az ördögök fejedelme által űzi ki az ördögöket.</verse>
				<verse number="23">ő pedig magához hívta azokat, és példázatokban ezt mondta nekik: Hogyan űzheti ki a Sátán a Sátánt?</verse>
				<verse number="24">Hiszen ha egy ország önmagával meghasonlik, az az ország nem maradhat meg;</verse>
				<verse number="25">és hogy ha egy ház önmagával meg hasonlik, az a ház sem maradhat meg.</verse>
				<verse number="26">És ha a Sátán önmaga ellen támadt és meghasonlott, nem marad hat meg, hanem vége van.</verse>
				<verse number="27">Senki sem rabolhatja el az erős ember javait úgy, hogy behatol annak házába, hacsak előbb meg nem kötözi az erős embert és így rabolja ki annak házát.</verse>
				<verse number="28">Bizony mondom nektek, hogy minden bűn megbocsáttatik az emberek fiainak, még a káromlások is, akármennyi káromlást szólnak is,</verse>
				<verse number="29">de aki a Szentlélek ellen szól káromlást, nem nyer bocsánatot soha, hanem örökkévaló bűnben vétkes.</verse>
				<verse number="30">Mivel ezt mondták: Tisztátalan lélek van benne.</verse>
				<verse number="31">És megérkeztek anyja és testvérei és kívül megállva, beküldtek hozzá és hivatták őt.</verse>
				<verse number="32">Körülötte pedig sokaság ült és szóltak neki: Íme, a te anyád és testvéreid ott künn keresnek téged.</verse>
				<verse number="33">Ő azonban azt felelte nekik: Ki az én anyám, és kik az én testvéreim?</verse>
				<verse number="34">Majd miközben végigtekintett a körülötte ülőkön, így szólt: Íme az én anyám és az én testvéreim!</verse>
				<verse number="35">Mert aki az Isten akaratát cselekszi, az az én fiútestvérem, nőtestvérem és anyám.</verse>
			</chapter>
			<chapter number="4">
				<verse number="1">És ismét tanítani kezdett a tenger mellett. És igen nagy sokaság gyűlt hozzá, úgyhogy hajóra szállt, leült abban a tengeren, míg az egész sokaság a tenger mellett a parton volt.</verse>
				<verse number="2">És sok mindenre tanította őket példázatokban és ezt mondta nekik tanításában:</verse>
				<verse number="3">Halljátok! Íme, a magvető kiment vetni.</verse>
				<verse number="4">És történt vetés közben, hogy némely mag az útfélre esett és eljöttek a madarak és megették.</verse>
				<verse number="5">Némelyik pedig a köves helyre esett, ahol nem volt sok földje, úgyhogy hamar kikelt, mivel nem volt mélyen a földben.</verse>
				<verse number="6">Mikor pedig felkelt a nap, a hőség megütötte és mivel nem volt gyökere, elszáradt.</verse>
				<verse number="7">Némelyik pedig a tövisek közé esett, és a tövisek felnőttek és megfojtották, úgyhogy nem hozott termést.</verse>
				<verse number="8">Némelyik pedig a jó földbe esett, kikelt, felnövekedett és termést hozott: némelyik harmincannyit termett, némelyik hatvanannyit, némelyik pedig százannyit.</verse>
				<verse number="9">És szólt hozzájuk: Akinek van füle a hallásra, hallja!</verse>
				<verse number="10">Mikor pedig egyedül volt, megkérdezték a példázat felől azok, akik a tizenkettővel együtt körülötte voltak.</verse>
				<verse number="11">És ő azt mondta nekik: Az Isten országának titka nektek adatott, azoknak a kívülvalóknak azonban minden példázatokban adatik,</verse>
				<verse number="12">hogy nézve nézzenek és ne lássanak; és hallva halljanak és ne értsenek, hogy soha meg ne térjenek és bűneik meg ne bocsáttassanak.</verse>
				<verse number="13">Majd így szólt nekik: Nem értitek ezt a példázatot? Akkor hogyan értitek meg majd mind a többi példázatot?</verse>
				<verse number="14">A magvető az igét hinti.</verse>
				<verse number="15">Az útfélre esett mag azokat jelenti, akiknek hintik az igét, de mihelyt hallják, azonnal eljön a Sátán és elragadja a szívükbe vetett igét.</verse>
				<verse number="16">És hasonlóképen a köves helyre vetett magvak azok, akik mihelyt hallják az igét, mindjárt Örömmel fogadják,</verse>
				<verse number="17">de nincs bennük gyökere, hanem csak ideigvalók; azután, ha nyomorúság vagy üldözés támad az ige miatt, azonnal megbotránkoznak.</verse>
				<verse number="18">És mások, a tövisek közé vetett magvak azok, akik az igét hallják,</verse>
				<verse number="19">de a világi gondok és a gazdagság csalárdsága és egyéb dolgok kívánsága közbejön és megfojtják az igét, úgyhogy nem hoz termést.</verse>
				<verse number="20">A jó földbe vetett magvak pedig azok, akik hallják az igét és befogadják és termést hoznak, némelyik harmincannyit, némelyik hatvanannyit, némelyik százannyit.</verse>
				<verse number="21">És szólt hozzájuk: vajjon a lámpást azért hozzák-e elő, hogy véka alá tegyék vagy az ágy alá? És nem azért-e, hogy a lámpatartóra tegyék?</verse>
				<verse number="22">Mert nincs semmi rejtett dolog, ami ki ne derülne és semmi titok, ami napfényre ne jutna.</verse>
				<verse number="23">Ha valakinek van füle a hallásra, hallja</verse>
				<verse number="24">Majd így szólt hozzájuk: Figyeljetek arra, hogy mit hallotok: Amely mértékkel mértek, olyannal mérnek nektek, sőt ráadást adnak.</verse>
				<verse number="25">Mert akinek van, annak adatik, és akinek nincs, attól az is elvétetik, amije van</verse>
				<verse number="26">Majd így szólt: Úgy van az Isten országa, mint amikor az ember beveti a magot a földbe,</verse>
				<verse number="27">azután alszik és felkel, éjjel és nappal; a mag pedig kihajt és felnő, maga sem tudja hogyan.</verse>
				<verse number="28">Mert magától terem a föld először füvet, azután kalászt, azután teljes szemet a kalászban.</verse>
				<verse number="29">Mihelyt pedig a gabona arravaló, azonnal sarlót ereszt rá, mert az aratás elérkezett</verse>
				<verse number="30">És szólt: Mihez hasonlítsuk az Isten országát? Vagy milyen példázatban mutassuk fel azt?</verse>
				<verse number="31">Olyan az, mint a mustármag, amely mikor a földbe vetik, minden földi magnál kisebb,</verse>
				<verse number="32">de ha egyszer elvetették, felnő és minden veteménynél nagyobb lesz, nagy ágakat hajt, úgyhogy árnyéka alatt fészket rakhatnak az égi madarak.</verse>
				<verse number="33">És sok ilyenféle példázatban hirdette nekik az igét úgy, amint megérthették.</verse>
				<verse number="34">Példázat nélkül pedig nem beszélt nekik; maguk között azonban a tanítványainak mindent megmagyarázott.</verse>
				<verse number="35">Azután így szólt nekik ugyanazon a napon, amint este lett: Menjünk át a túlsó partra.</verse>
				<verse number="36">Elbocsátotta tehát a sokaságot, és elvitték őt úgy, amint volt a hajóban; de más hajók is voltak vele.</verse>
				<verse number="37">Akkor nagy szélvihar támadt, a hullámok pedig becsaptak a ha jóba úgyannyira, hogy már-már megtelt.</verse>
				<verse number="38">Ő pedig a hajó hátulsó részében, a fejaljon aludt. És felkeltették őt és így szóltak neki: Mester, nem törődöl vele, hogy elveszünk?</verse>
				<verse number="39">Akkor felkelt, megdorgálta a szelet és azt mondta a tengernek: Hallgass, némulj el! És elállt a szél és lett nagy csendesség.</verse>
				<verse number="40">És szólt nekik: Miért vagytok ilyen félénkek? Hogyan van, hogy nincs hitetek?</verse>
				<verse number="41">És nagy félelem fogta el őket és ezt mondták egymásnak: Kicsoda ez, hogy mind a szél, mind a tenger engednek neki?</verse>
			</chapter>
			<chapter number="5">
				<verse number="1">És eljutottak a tenger túlsó partjára, a gadarénusok földjére.</verse>
				<verse number="2">És amint a hajóból kiszállt, azonnal eléje ment a sírboltokból egy ember, akiben tisztátalan lélek volt,</verse>
				<verse number="3">akinek lakása a sírboltokban volt és már láncokkal sem tudta őt senki megkötözni.</verse>
				<verse number="4">Mert sokszor megkötözték bókokkal és láncokkal, de a láncokat szétszaggatta és a bókokat összetörte, úgyhogy senki sem tudta megfékezni.</verse>
				<verse number="5">És egész éjjel és nappal a sírboltokban és a hegyeken tartózkodott, kiáltozott és kővel verdeste magát.</verse>
				<verse number="6">Mikor pedig Jézust távolról meglátta, odafutott, eléje borult,</verse>
				<verse number="7">és fenn hangon így kiáltott: Mit akarsz velem, Jézus, magasságos Isten Fia? Az Istenre kényszerítelek, ne kínozz engem.</verse>
				<verse number="8">Mert ezt mondta neki: Tisztátalan lélek, menj ki ebből az emberből!</verse>
				<verse number="9">És megkérdezte tőle: Mi a neved? S az így felelt: Légió a nevem, mivel sokan vagyunk.</verse>
				<verse number="10">És igen kérte őt, hogy ne küldje el őket arról a vidékről.</verse>
				<verse number="11">Volt pedig ott a hegyoldalon egy nagy legelésző disznó csorda.</verse>
				<verse number="12">És kérték őt: Küldj minket a disznókba, hadd menjünk beléjük!</verse>
				<verse number="13">És megengedte nekik. Ekkor kijöttek a tisztátalan lelkek, belementek a disznókba és a csorda, mintegy kétezer disznó, a meredekről a tengerbe rohant és belefulladt a tengerbe.</verse>
				<verse number="14">Akik pedig őrizték azokat, elfutottak és hírül vitték a városba és a falvakba. És az emberek kimentek, hogy lássák, mi történt.</verse>
				<verse number="15">Mikor Jézushoz értek és látták, hogy az ördöngös, akiben azelőtt a légió volt, ott ül felöltözve és eszénél van, megijedtek.</verse>
				<verse number="16">Akik pedig látták, elbeszélték nekik, mi történt az ördöngössel és a disznókkal.</verse>
				<verse number="17">Ekkor kérni kezdték őt, hogy távozzék határukból.</verse>
				<verse number="18">Mikor pedig a hajóra szállt, arra kérte őt az, aki ördöngös volt, hogy vele lehessen.</verse>
				<verse number="19">De Jézus nem engedte meg neki, hanem így szólt hozzá: Eredj haza a tieidhez és beszéld el nekik, hogy mily nagy dolgot cselekedett veled az Úr és hogyan könyörült rajtad.</verse>
				<verse number="20">El is ment és kezdte hirdetni a Tízvárosban, mily nagy dolgot cselekedett vele Jézus; és mindnyájan elcsodálkoztak.</verse>
				<verse number="21">És mikor Jézus ismét áthajózott a túlsó partra, nagy sokaság gyűlt hozzá és ő a tenger mellett volt.</verse>
				<verse number="22">És odament hozzá a zsinagógai elöljárók közül egy, névszerint Jairus és amint meglátta őt, lábához borult,</verse>
				<verse number="23">és igen kérte: Az én leánykám halálán van; jöjj, tedd rá a kezedet, hogy meggyógyuljon és éljen.</verse>
				<verse number="24">El is indult vele. És nagy sokaság követte őt, úgyhogy minden oldalról szorították.</verse>
				<verse number="25">És volt egy asszony, aki tizenkét év óta vérfolyásos volt,</verse>
				<verse number="26">és sok orvostól sokat szenvedett és minden vagyonát elköltötte, de semmi hasznát sem vette, sőt inkább még rosszabbul lett.</verse>
				<verse number="27">Ez mikor hallott Jézus felől, a sokaságban háta mögé került, megérintette az ő ruháját.</verse>
				<verse number="28">Mert ezt mondta: Ha csak ruháit érinthetem is, meggyógyulok.</verse>
				<verse number="29">És azonnal megszűnt vérének folyása és megérezte testében, hogy meggyógyult a bajából.</verse>
				<verse number="30">Jézus pedig azonnal észrevette magán, hogy isteni erő áradt ki belőle, megfordult a sokaságban és így szólt: Ki érintette a ruhámat?</verse>
				<verse number="31">És szóltak neki a tanítványai: Látod, hogy a sokaság szorongat téged és azt kérdezed: Ki érintett engem?</verse>
				<verse number="32">Ekkor körülnézett, hogy lássa, ki tette ezt.</verse>
				<verse number="33">Az asszony pedig félve és remegve, mivel tudta, mi történt vele, odament, eléje borult és elmondta neki a teljes igazságot.</verse>
				<verse number="34">Ő pedig így szólt neki: Leányom, a te hited megtartott téged. Eredj el békével és bajodból meggyógyulva, légy egészséges.</verse>
				<verse number="35">Mikor még beszélt, odajöttek a zsinagógai elöljáró házától ezzel az üzenettel: Leányod meghalt. Mit fárasztod tovább a Mestert?</verse>
				<verse number="36">Jézus pedig amint hallotta a beszédet, amit mondtak, így szólt a zsinagógai elöljárónak: Ne félj, csak higgy!</verse>
				<verse number="37">És senkinek sem engedte, hogy vele menjen, csak Péternek, Jakabnak és Jánosnak, Jakab testvérének.</verse>
				<verse number="38">Mikor odaértek a zsinagógai elöljáró házához és látta a zűrzavart, a síró és jajgató embereket,</verse>
				<verse number="39">bement és ezt mondta nekik: Miért zajongtok és sírtok? A gyermek nem halt meg, csak alszik.</verse>
				<verse number="40">És kinevették őt. Ő pedig mindnyájukat kiküldte, maga mellé vette a gyermek atyját, anyját és a vele levőket és bement oda, ahol a gyermek feküdt.</verse>
				<verse number="41">Majd megfogta a gyermek kezét és azt mondta neki: Talitha kúmi, ami megmagyarázva ezt teszi: Leányka, neked mondom, kelj fel.</verse>
				<verse number="42">Ekkor a leányka azonnal felkelt és járt, mert már tizenkét esztendős volt. És nyomban megrendülten csodálkoztak.</verse>
				<verse number="43">Ő pedig szigorúan megparancsolta ne kik, hogy ezt senki meg ne tudja. Majd azt mondta, hogy adjanak neki enni.</verse>
			</chapter>
			<chapter number="6">
				<verse number="1">Mikor onnan eltávozott, hazájába ment és követték tanítványai.</verse>
				<verse number="2">És a legközelebbi szombaton tanítani kezdett a zsinagógában. És sokan, akik hallották Őt, megdöbbentek és ezt mondták: Hol tanulta ezeket és milyen bölcsesség az, ami neki adatott? És ilyen csodadolgok történnek általa?</verse>
				<verse number="3">vajjon nem ez-é az ácsmester, a Mária fia, Jakab, József, Júdás és Simon testvére? És nem itt élnek-e közöttünk a nőtestvérei? És megbotránkoztak benne.</verse>
				<verse number="4">Jézus pedig azt mondta nekik: A prófétát sehol sem becsülik olyan kevésre, mint a maga hazájában, az ő rokonai között és a maga házában.</verse>
				<verse number="5">Nem is tehetett ott semmi csodát, csak néhány beteget gyógyított meg úgy, hogy rájuk tette a kezét.</verse>
				<verse number="6">És csodálkozott az ő hitetlenségükön. Azután sorra járta a falvakat és tanított</verse>
				<verse number="7">Majd magához szólította a tizenkettőt és kezdte őket kiküldeni kettőnként és hatalmat adott nekik a tisztátalan lelkeken.</verse>
				<verse number="8">És megparancsolta nekik, hogy az útra semmit se vigyenek, csak egy botot; se kenyeret, se táskát, se pénzt az erszényükben,</verse>
				<verse number="9">hanem kössenek sarut, de két ruhát ne öltsenek.</verse>
				<verse number="10">És ezt mondta nekik: Ahol valamely házba bementek, ott maradjatok mindaddig, amíg tovább mentek onnan.</verse>
				<verse number="11">Ahol azonban nem fogadnak be titeket és nem hallgatnak rátok, verjétek le a port lábatokról, mikor onnan távoztok, bizonyságul ellenük. (A 11. vers végén egyes kéziratokban még ez olvasható: Bizony mondom nektek: az ítélet napján könnyebb lesz a sodomaiaknak és gomoraiaknak, mint annak a városnak (Mt 10:15).)</verse>
				<verse number="12">És ők elmenve, hirdették, hogy térjenek meg.</verse>
				<verse number="13">És sok ördögöt kiűztek, sok beteget megkentek olajjal és gyógyítottak.</verse>
				<verse number="14">Hallott ezekről Heródes király, mert ismertté vált a Jézus neve. És azt beszélték: Keresztelő János támadt fel a halálból és azért működnek benne a csodatevő erők.</verse>
				<verse number="15">Mások pedig azt mondták, hogy Illés ő, ismét mások azt állították, hogy próféta, olyan, mint valamelyik régi próféta.</verse>
				<verse number="16">Mikor Heródes ezeket hallotta, így szólt: Az a János, akit én lefejeztettem, az támadt fel a halálból.</verse>
				<verse number="17">Mert maga Heródes fogatta el és a tömlöcben bilincsbe verette Jánost Heródiás miatt, Fülöpnek, az ő testvérének felesége miatt, mivel azt vette feleségül.</verse>
				<verse number="18">Mert János megmondta Heródesnek: Nem szabad neked a testvéred feleségével élned.</verse>
				<verse number="19">Heródiás ezért haragudott rá és meg akarta ölni, de nem tehette.</verse>
				<verse number="20">Mert Heródes félt Jánostól, mivel igaz és szent embernek ismerte és védelmezte. Mikor hallgatta, sokszor zavarban volt, de azért örömmel hallgatta,</verse>
				<verse number="21">Egy alkalmas nap jöttével azonban, mikor Heródes a születésnapján lakomát adott főembereinek, vezéreinek és Galilea előkelőségeinek,</verse>
				<verse number="22">és ennek a Heródiásnak leánya bement és táncolt, megtetszett Heródesnek és a vendégeknek. A király pedig azt mondta a leánynak: Kérj, amit akarsz és meg adom neked.</verse>
				<verse number="23">Meg is esküdött neki: Bármit kérsz, megadom neked, még ha az országom felét kéred is</verse>
				<verse number="24">Az pedig kiment és így szólt az ő anyjának: Mit kérjek? Ő így felelt: Keresztelő János fejét.</verse>
				<verse number="25">Ekkor nagysietve bement a királyhoz és kérte őt: Akarom, hogy azonnal add ide nekem Keresztelő János fejét egy tálon.</verse>
				<verse number="26">A király pedig noha igen elszomorodott, de esküjéért és a vendégek miatt nem akarta őt elutasítani,</verse>
				<verse number="27">azonnal elküldte a hóhért és megparancsolta, hogy hozza el annak a fejét.</verse>
				<verse number="28">Az pedig elment, lefejezte őt a börtönben és elhozta a fejét egy tálon és odaadta a leánynak, a leány pedig anyjának adta.</verse>
				<verse number="29">Mikor ezt meghallották János tanítványai, odamentek, elvitték a testét és sírba helyezték</verse>
				<verse number="30">Azután az apostolok összegyűltek Jézushoz és elbeszélték neki mindazt, amit cselekedtek és amit tanítottak.</verse>
				<verse number="31">Ő pedig így szólt nekik: Jertek velem csak ti magatok, valami puszta helyre és pihenjetek egy kissé. Mert sokan jöttek, mentek, úgyhogy még evésre sem volt alkalmas idejük.</verse>
				<verse number="32">És elhajóztak egy puszta helyre, csupán ők maguk.</verse>
				<verse number="33">Mikor azonban a sokaság meglátta őket, amint mentek és sokan megismerték őket, minden városból összefutottak oda gyalog és megelőzték őket.</verse>
				<verse number="34">És amikor Jézus kiszállt, nagy sokaságot látott, és megszánta őket, mert olyanok voltak, mint a pásztor nélkül való juhok. És kezdte őket sok dologra tanítani.</verse>
				<verse number="35">Majd mikor az idő már nagyon későre járt, odamentek hozzá tanítványai és ezt mondták neki: Puszta ez a hely és az idő már későre jár.</verse>
				<verse number="36">Engedd el őket, hadd menjenek el a körüllevő tanyákra és falvakba, és vegyenek maguknak ennivalót.</verse>
				<verse number="37">Jézus pedig ezt mondta nekik: Adjatok nekik ti enni. És válaszoltak neki: Menjünk és vegyünk kétszáz dénárért kenyeret, hogy enni adjunk nekik?</verse>
				<verse number="38">Ő pedig azt mondta nekik: Hány kenyeretek van? Menjetek, nézzétek meg. És amikor megtudták, így szóllak: öt, és két halunk.</verse>
				<verse number="39">Akkor megparancsolta nekik, hogy üljenek le mind csoportonként a zöld pázsitra.</verse>
				<verse number="40">Letelepedtek azért csoportonként százával és ötvenével.</verse>
				<verse number="41">Ő pedig vette az öt kenyeret és a két halat, és feltekintett az égre, hálát adott és megtörte a kenyereket és odaadta tanítványainak, hogy tegyék eléjük és a két halat is elosztotta mindnyájuknak.</verse>
				<verse number="42">Ettek azért mindnyájan és jóllaktak,</verse>
				<verse number="43">és felszedték a maradékot, tizenkét tele kosárral és a halakból is.</verse>
				<verse number="44">Akik pedig a kenyerekből ettek, mintegy ötezeren voltak férfiak.</verse>
				<verse number="45">És mindjárt meghagyta tanítványainak, hogy szálljanak hajóba és menjenek át előtte a túlsó partra Betsaida felé, míg elbocsátja a sokaságot.</verse>
				<verse number="46">Miután pedig elbúcsúzott tőlük felment a hegyre, hogy imádkozzék.</verse>
				<verse number="47">És amikor beesteledett, a hajó a tenger közepén volt, ő pedig egymaga a szárazon.</verse>
				<verse number="48">És amint látta, hogy vesződnek az evezéssel, — mert a szél szembe fújt, — az éjtszaka negyedik őrváltása idején odament hozzájuk, a tengeren járva. És el akart haladni mellettük.</verse>
				<verse number="49">Mikor pedig azok látták, hogy a tengeren jár, kísértetnek vélték és felkiáltottak,</verse>
				<verse number="50">mert mindnyájan látták őt és megrémültek. De Ő azonnal megszólította őket és mondta nekik: Bízzatok! Én vagyok! Ne féljetek!</verse>
				<verse number="51">Ekkor beszállt hozzájuk a hajóba és elállt a szél. Ők pedig szerfelett csodálkoztak magukban.</verse>
				<verse number="52">Mert nem okultak a kenyerek megsokasításán, mivel a szívük megkeményedett.</verse>
				<verse number="53">És átkelve a szárazföldre, eljutottak Genezáretbe és kikötöttek.</verse>
				<verse number="54">De mihelyt kiszálltak a hajóból, azonnal megismerték őt,</verse>
				<verse number="55">és azt az egész környéket befutották, kezdték a betegeket ágyakon odahordani, ahol hallomásuk szerint tartózkodott.</verse>
				<verse number="56">És ahová bement: falvakba, városokba vagy tanyákra, a betegeket kitették a terekre és kérték őt, hogy azok legalább a ruhája szegélyét érinthessék. És ahányan csak érintették, meggyógyultak.</verse>
			</chapter>
			<chapter number="7">
				<verse number="1">És hozzágyűltek a farizeusok és néhány Jeruzsálemből jött írástudó.</verse>
				<verse number="2">Ezek látták, hogy tanítványai közül némelyek tisztátalan vagyis mosdatlan kézzel esznek kenyeret. —</verse>
				<verse number="3">Mert a farizeusok és általában a zsidók addig nem esznek, míg kezüket egy maroknyi vízzel meg nem mossák; így tartják meg a vének hagyományát.</verse>
				<verse number="4">És mikor a piacról hazamennek, mosakodás nélkül nem esznek; és sok egyéb dolog is van, aminek megtartását átvették, poharak, korsók, rézedények — és ágyak — megmosását. — (A 4. versben gondolatjel közé tett szavak a legrégibb kéziratokban nincsenek meg.)</verse>
				<verse number="5">Ekkor megkérdezték őt a farizeusok és az írástudók: Miért nem élnek a te tanítványaid a vének hagyománya szerint, hanem tiszta talán kézzel esznek kenyeret?</verse>
				<verse number="6">Ő pedig azt mondta nekik: Helyesen prófétált felőletek, képmutatók felől, Ésaiás, amint meg van írva: Ez a nép szájával tisztel engem, de a szíve távol van tőlem.</verse>
				<verse number="7">Pedig hiába tisztelnek engem, ha emberi parancsolatokat tanítanak isteni tanítás gyanánt.</verse>
				<verse number="8">Az Isten parancsolatát elhagyjátok, de az emberek hagyományát megtartjátok. (A 8. vers végén egyes kéziratokban még ez olvasható: korsóknak és poharaknak mosását; és sok egyéb effélét is cselekesztek.)</verse>
				<verse number="9">Majd így szólt nekik: Ti szépen félreteszitek az Isten parancsolatát azért, hogy a magatok hagyományát tartsátok meg.</verse>
				<verse number="10">Mert Mózes azt mondta: Tiszteld atyádat és anyádat: És: Aki atyját vagy anyját szidalmazza, halállal haljon meg.</verse>
				<verse number="11">Ti pedig azt mondjátok: Ha valaki ezt mondja atyjának vagy anyjának: Korbán (azaz: áldozati ajándék) az, amivel segíthetnélek,</verse>
				<verse number="12">akkor már nem engeditek, hogy atyjával vagy anyjával valami jót tegyen.</verse>
				<verse number="13">így teszitek érvénytelenné az Isten beszédét a ti hagyományotokkal, amelyet tanítotok. És sok effélét is cselekesztek.</verse>
				<verse number="14">És magához hívta ismét a sokaságot és így szólt nekik: Hallgassatok rám mindnyájan és értsétek meg:</verse>
				<verse number="15">Nincsen semmi az emberen kívül, ami beléje jutva, tisztátalanná tenné őt, hanem ami az emberből kijön, az teszi tisztátalanná az embert.</verse>
				<verse number="16">Ha valakinek van füle a hallásra, hallja!</verse>
				<verse number="17">És mikor a sokaságot elhagyta és bement egy házba, megkérdezték őt a tanítványai a példázat felől.</verse>
				<verse number="18">És válaszolt nekik: Ti is ennyire értelmetlenek vagytok? Nem értitek, hogy semmi sem teheti tisztátalanná az embert, ami kívülről jut bele?</verse>
				<verse number="19">Mert nem a szívébe jut, hanem a gyomrába, ahonnét természetes úton távozik. Így nyilvánított ő tisztának minden eledelt.</verse>
				<verse number="20">Azt mondta továbbá: Ami az emberből kijön, az teszi tisztátalanná az embert.</verse>
				<verse number="21">Mert belülről, az ember szívéből származnak a gonosz gondolatok, paráznaságok, lopások, gyilkosságok,</verse>
				<verse number="22">házasságtörések, kapzsiságok, gonoszságok, álnokság, bujaság, irigység, káromlás, gőg, oktalanság:</verse>
				<verse number="23">mindezek a gonoszságok belülről erednek és tisztátalanná teszik az embert.</verse>
				<verse number="24">És felkelt és elment onnan Tírus és Szidon határába. És amikor bement egy házba, azt akarta, hogy senki se tudja meg, de nem maradhatott titokban.</verse>
				<verse number="25">Mert hamarosan hallott felőle egy asszony, akinek leányában tisztátalan lélek volt, és odament és lábához borult.</verse>
				<verse number="26">Ez az asszony pedig pogány volt, szír-feníciai származású. És kérte őt, hogy űzze ki leányából az ördögöt.</verse>
				<verse number="27">Jézus azonban azt mondta neki: Hadd lakjanak jól először a fiak, mert nem helyes a fiak kenyerét elvenni és az ebeknek vetni.</verse>
				<verse number="28">Ám az így felelt neki: Úgy van, Uram; de hiszen az ebek is esznek az asztal alatt a fiak morzsáiból.</verse>
				<verse number="29">És azt mondta neki: E beszédért menj el; az ördög kiment a te leányodból.</verse>
				<verse number="30">És mikor hazaért, leányát az ágyon fekve találta és az ördög kiment belőle.</verse>
				<verse number="31">Azután ismét eltávozott Tírus határából, és elment Szidonon át, a galileai tengerhez a Tíz város vidékén keresztül.</verse>
				<verse number="32">És odavittek hozzá egy nehéz beszédű süketet és kérték, hogy tegye rá a kezét.</verse>
				<verse number="33">Mikor pedig félrevonta őt a sokaságból, ujját a fülébe dugta és nyálával illette annak a nyelvét.</verse>
				<verse number="34">Majd feltekintett az égre, fohászkodott és ezt mondta neki: Effata, azaz: Nyílj meg!</verse>
				<verse number="35">És megnyílt a füle és nyelve köteléke nyomban megoldódott, úgyhogy értelmesen beszélt.</verse>
				<verse number="36">És megparancsolta nekik, hogy senkinek se mondják el; de mennél jobban tiltotta, annál inkább híresztelték.</verse>
				<verse number="37">És szerfelett elcsodálkoztak, és ezt mondták: Mindent jól cselekedett; a süketeket is hallókká teszi, a némákat is beszélőkké.</verse>
			</chapter>
			<chapter number="8">
				<verse number="1">Azokban a napokban ismét igen nagy volt a sokaság és mivel nem volt mit enniök, magához szólította Jézus a tanítványait és ezt mondta nekik:</verse>
				<verse number="2">Szánakozom e sokaságon, mert már harmadnapja, hogy velem vannak és nincs mit enniük;</verse>
				<verse number="3">és ha éhen bocsátom őket haza, kidőlnek az úton, Mert némelyek közülük messziről jöttek.</verse>
				<verse number="4">Tanítványai pedig így feleltek neki: Honnan elégíthetné meg valaki ezeket kenyérrel itt a pusztában?</verse>
				<verse number="5">És megkérdezte tőlük: Hány kenyeretek van? Azok pedig szóltak: Hét.</verse>
				<verse number="6">Akkor megparancsolta a sokaságnak, hogy telepedjenek le a földre. És miután vette a hét kenyeret, hálát adott, megtörte és a tanítványainak adta, hogy tegyék eléjük. És a sokaság elé tették.</verse>
				<verse number="7">Volt egy kevés haluk is. És miután megáldotta, azt mondta, hogy tegyék eléjük azokat is.</verse>
				<verse number="8">Ettek azért és jóllaktak és felszedték a maradék darabokat hét kosárral.</verse>
				<verse number="9">Számuk pedig mintegy négyezer volt. Azután elbocsátotta őket.</verse>
				<verse number="10">És azonnal hajóra szállt tanítványaival és Dalmanuta vidékére ment</verse>
				<verse number="11">Majd kimentek a farizeusok és vitatkozni kezdtek vele, és mennyei jelt kívántak tőle, hogy kísértsék őt.</verse>
				<verse number="12">Ő pedig lelkében felfohászkodva, ezt mondta: Miért kíván jelt ez a nemzedék? Bizony mondom nektek: nem adatik jel ennek a nemzedéknek.</verse>
				<verse number="13">És otthagyva őket, ismét hajóra szállt és a túlsó partra ment.</verse>
				<verse number="14">De elfelejtettek kenyeret vinni, úgyhogy csak egy kenyér volt velük a hajóban.</verse>
				<verse number="15">És intette őket, Vigyázzatok, őrizkedjetek a farizeusok kovászától és Heródes kovászától!</verse>
				<verse number="16">Ekkor egymás között tanakodtak, hogy nincs kenyerük.</verse>
				<verse number="17">Jézus pedig tudta ezt, és azt mondta nekik: Mit tanakodtok, hogy nincs kenyeretek? Mégsem veszitek észre és nem értitek? Mégis kemény a szívetek?</verse>
				<verse number="18">Van szemetek és nem láttok? Van fületek és nem hallotok? És nem emlékeztek?</verse>
				<verse number="19">Mikor az öt kenyeret megtörtem az ötezernek, hány kosarat szedtetek tele a darabokkal? Feleltek neki: Tizenkettőt.</verse>
				<verse number="20">Mikor pedig a hetet a négyezernek, hány kosarat szedtetek tele a darabokkal? Azok pedig mondták: Hetet.</verse>
				<verse number="21">És ő ezt mondta nekik: Mégsem értitek?</verse>
				<verse number="22">Azután Betsaidába mentek. És egy vakot vittek hozzá és kérték, hogy érintse meg.</verse>
				<verse number="23">Ekkor ő kézen fogta a vakot, kivezette a falun kívül, majd megnyálazva a szemét, rátette a kezét és megkérdezte tőle: vajjon látsz-e valamit?</verse>
				<verse number="24">Az pedig feltekintve, így szólt: Látom az embereket, úgy látom őket, mint valami járkáló fákat.</verse>
				<verse number="25">Azután ismét rátette kezét a szemére. És az világosan látott, meggyógyult, és tisztán látott mindent.</verse>
				<verse number="26">Azután hazaküldte őt, és ezt mondta: A faluba pedig ne menj be! (A 26. vers végén egyes kéziratokban még ez olvasható: És senkinek el ne mondd a faluban.)</verse>
				<verse number="27">És elment Jézus a tanítványaival a Cézárea Filippi mellett levő falvakba; és útközben megkérdezte tanítványaitól: Kinek mondanák engem az emberek?</verse>
				<verse number="28">Ők pedig így feleltek: Keresztelő Jánosnak; és némelyek Illésnek, némelyek pedig valamelyik prófétának.</verse>
				<verse number="29">És ő megkérdezte őket: Ti pedig kinek mondotok engem? Erre Péter így felelt neki: Te vagy a Krisztus!</verse>
				<verse number="30">És rájuk parancsolt, hogy senkinek se szóljanak felőle</verse>
				<verse number="31">És kezdte őket tanítani, hogy az Ember Fiának sokat kell szenvednie és a vénektől, a papi fejedelmektől és írástudóktól megvettetnie és megöletnie és harmadnapon feltámadnia.</verse>
				<verse number="32">És ezt nyíltan mondta. Ekkor Péter magához vonta és elkezdte dorgálni.</verse>
				<verse number="33">De ő megfordult, tanítványaira tekintett és megfeddette Pétert e szavakkal: Távozz tőlem, Sátán! Mert nem az Isten dolgaira gondolsz, hanem az emberek dolgaira.</verse>
				<verse number="34">Majd a sokaságot tanítványaival együtt magához szólította és azt mondta nekik: Ha valaki én utánam akar jönni, tagadja meg magát és vegye fel az ő keresztjét és kövessen engem.</verse>
				<verse number="35">Mert aki meg akarja tartani az ő életét, elveszíti azt; aki pedig elveszíti az ő életét énérettem és az evangéliumért, megmenti azt.</verse>
				<verse number="36">Mert mit használ az embernek, ha az egész világot megnyeri, de életét elveszíti?</verse>
				<verse number="37">vajjon mit adhat az ember váltságul az ő életéért?</verse>
				<verse number="38">Mert ha valaki szégyel engem és az én beszédeimet e parázna és bűnös nemzedékben, az Ember Fia is szégyellni fogja azt, mikor eljön az ő Atyja dicsőségében a szent angyalokkal.</verse>
			</chapter>
			<chapter number="9">
				<verse number="1">Azután így szólt nekik: Bizony mondom nektek, hogy vannak némelyek az itt állók között, akik nem ízlelnek halált addig, amíg meg nem látják, hogy az Isten országa eljön hatalommal.</verse>
				<verse number="2">És hat nap múlva magához vette Jézus Pétert, Jakabot és Jánost, és felvitte őket csupán magukat egy magas hegyre. És elváltozott előttük,</verse>
				<verse number="3">úgyhogy ruhája olyan tündöklő fehér lett, amilyenhez hasonlót ruhafestő a földön nem fehéríthet.</verse>
				<verse number="4">És megjelent nekik Illés Mózessel együtt és beszélgettek Jézussal,</verse>
				<verse number="5">Ekkor Péter megszólalt és azt mondta Jézusnak: Mester, jó nekünk itt lennünk, készítsünk itt három sátrat: neked egyet, Mózesnek is egyet, Illésnek is egyet.</verse>
				<verse number="6">Mert nem tudta mit beszél, mivel megrémültek.</verse>
				<verse number="7">És felhő támadt, amely beborította őket és a felhőből szó hangzott, amely ezt mondta: Ez az én szeretett Fiam: őt hallgassátok.</verse>
				<verse number="8">És egyszerre, amint szétnéztek, senkit sem láttak maguk körül, egyedül Jézust.</verse>
				<verse number="9">Mikor pedig a hegyről leszállottak, megparancsolta nekik, hogy senkinek se beszéljék el, amit láttak, csak amikor az Ember Fia a halálból feltámad.</verse>
				<verse number="10">És ezt a szót megtartották magukban, de tanakodtak egymás között, hogy mit jelent a halálból feltámadni.</verse>
				<verse number="11">És megkérdezték őt: Miért mondják az írástudók, hogy előbb Illésnek kell eljönnie?</verse>
				<verse number="12">Ő pedig azt mondta nekik: Illés csakugyan előbb jön el és mindent helyreállít. De hogyan van az Ember Fiáról megírva, hogy sokat kell szenvednie és megvetést tűrnie.</verse>
				<verse number="13">De mondom nektek, hogy Illés is eljött és azt cselekedték vele, amit akartak, amint meg van írva felőle.</verse>
				<verse number="14">És mikor a tanítványokhoz értek, nagy sokaságot láttak körülöttük, és írástudókat, akik vitatkoztak velük.</verse>
				<verse number="15">És mihelyt meglátta őt az egész sokaság, elcsodálkozott és eléje futott és köszöntötte őt.</verse>
				<verse number="16">Ő pedig megkérdezte tőlük: Mit vitatkoztok ezekkel?</verse>
				<verse number="17">És valaki a sokaságból így felelt: Mester, idehoztam hozzád a fiamat, akiben néma lélek van.</verse>
				<verse number="18">És ahol csak megragadja, földhöz veri és tajtékot túr, fogát csikorgatja és megmerevedik. Szóltam hát tanítványaidnak, hogy űzzék ki azt, de nem tudták.</verse>
				<verse number="19">Ő pedig így felelt nekik: Óh hitetlen nemzedék, meddig leszek még veletek? Meddig szenvedjelek el titeket? Hozzátok ide elém!</verse>
				<verse number="20">És odavitték hozzá. És mihelyt megpillantotta őt, a lélek azonnal szaggatta, úgyhogy a földre esett és tajtékot túrva fetrengett.</verse>
				<verse number="21">És megkérdezte az apjától: Mennyi ideje, hogy ez megesett vele? Az pedig szólt: Gyermeksége óta.</verse>
				<verse number="22">És gyakran lökte tűzbe is, vízbe is, hogy elpusztítsa őt. De ha tehetsz valamit, légy segítségül nekünk és könyörülj rajtunk.</verse>
				<verse number="23">Jézus pedig azt mondta neki: „Ha tehetsz valamit\? — Minden lehetséges a hivőnek!</verse>
				<verse number="24">A gyermek atyja pedig — könnyhullatással — tüstént így kiáltott: Hiszek! Légy segítségül az én hitetlenségemnek. (A 24. versben gondolatjel közé tett szó a legrégibb kéziratokban nincs meg.)</verse>
				<verse number="25">Mikor pedig Jézus látta, hogy a sokaság még inkább összetódul, megdorgálta a tisztátalan lelket és ezt mondta neki: Te néma és süket lélek, parancsolom neked: menj ki belőle és többé bele ne menj!</verse>
				<verse number="26">Ekkor az kiáltás és erős szaggatás közt kiment, a gyermek pedig olyan lett, mint egy halott, úgyhogy sokan azt mondták, meghalt.</verse>
				<verse number="27">Jézus azonban megragadta a kezét, felemelte őt, és az felkelt.</verse>
				<verse number="28">Miután pedig bement a házba, tanítványai megkérdezték őt külön: Miért nem űzhettük ki ezt mi?</verse>
				<verse number="29">Ő pedig azt mondta nekik: Ezt a fajtát semmivel sem lehet kiűzni, csak imádsággal.</verse>
				<verse number="30">És onnét távozva, Galileán mentek át. És nem akarta, hogy valaki megtudja.</verse>
				<verse number="31">Mert tanította tanítványait és ezt mondta nekik: Az Ember Fia az emberek kezébe adatik és megölik őt, de ha megölték, harmadnap feltámad.</verse>
				<verse number="32">Ám ők nem értették meg ezt a mondást, de féltek őt meg kérdezni.</verse>
				<verse number="33">És elmentek Kapernaumba. És odahaza megkérdezte tőlük: miről vitatkoztatok útközben?</verse>
				<verse number="34">De ők hallgattak, mert az úton arról vitatkoztak egymással, hogy ki a legnagyobb.</verse>
				<verse number="35">És amikor leült, odaszólította a tizenkettőt és ezt mondta nekik: Ha valaki első akar lenni, legyen mindenki között az utolsó és mindenkinek a szolgája.</verse>
				<verse number="36">És előfogott egy kis gyermeket, közéjük állította, majd ölébe vette és ezt mondta nekik:</verse>
				<verse number="37">Aki az ilyen gyermekek közül egyet befogad az én nevemért, engem fogad be; és aki engem befogad, nem engem fogad be, hanem azt, aki engem elküldött.</verse>
				<verse number="38">János pedig így szólt hozzá: Mester, láttunk valakit, aki a te neveddel ördögöket űz ki, aki nem követ minket, és eltiltottuk őt, mivelhogy nem követ minket.</verse>
				<verse number="39">Jézus pedig szólt: Ne tiltsátok el őt, mert senki sincs, aki csodát tesz az én nevemben és mindjárt ócsárolhatna engem.</verse>
				<verse number="40">Mert aki nincs ellenünk, velünk van.</verse>
				<verse number="41">Mert aki innotok ad egy pohár vizet az én nevemben, mivel ti a Krisztuséi vagytok, bizony mondom nektek, hogy nem veszti el jutalmát.</verse>
				<verse number="42">Aki pedig bűnre csábít egyet e kicsinyek közül, akik hisznek, jobb annak, ha malomkövet kötnek a nyakára és a tengerbe vetik.</verse>
				<verse number="43">És ha bűnre visz téged a kezed, vágd le azt. Jobb neked csonkán bemenned az életre, mint két kezeddel menned a gyehennára, az olthatatlan tűzre,</verse>
				<verse number="44">ahol az ő férgük meg nem hal és a tűz el nem alszik.</verse>
				<verse number="45">És ha a lábad visz bűnre téged, vágd le azt. Jobb neked sántán bemenned az életre, mintha két lábaddal vetnek a gyehennára, (A 45. és 47. vers végére is odaírták egyes kéziratokban ezt: az olthatatlan tűzre.)</verse>
				<verse number="46">ahol az ő férgük meg nem hal és a tűz el nem alszik.</verse>
				<verse number="47">És ha a szemed csábít bűnre téged, vájd ki azt. Jobb neked félszemmel bemenned az Isten országába, mintha két szemeddel vetnek a gyehennára,</verse>
				<verse number="48">ahol az ő férgük meg nem hal és a tűz el nem alszik.</verse>
				<verse number="49">Mert mindenki tűzzel sózatik meg — és minden áldozat sóval sózatik meg. — (A 49. versben gondolatjel közé tett szavak a legrégibb kéziratokban nincsenek meg.)</verse>
				<verse number="50">Jó a só, de ha a só ízét veszti, mivel adtok ízt neki? Legyen bennetek só és legyetek békében egymással.</verse>
			</chapter>
			<chapter number="10">
				<verse number="1">És felkelve, elment onnan Júdea határába és a Jordánontúlra, és ismét sokaság gyűlt hozzá; ő pedig szokása szerint ismét tanította őket.</verse>
				<verse number="2">És a farizeusok odamentek hozzá, megkérdezték kísértve őt, hogy szabad-e férjnek feleségét elbocsátania.</verse>
				<verse number="3">Ő pedig azt felelte nekik: Mit parancsolt nektek Mózes?</verse>
				<verse number="4">Ők pedig azt mondták: Mózes megengedte, hogy válólevelet írjunk és elváljunk.</verse>
				<verse number="5">És Jézus így válaszolt: A ti szívetek keménysége miatt írta nektek ezt a parancsolatot.</verse>
				<verse number="6">De a teremtés kezdete óta férfiúvá és asszonnyá teremtette őket az Isten.</verse>
				<verse number="7">Ezért a férfi elhagyja az ő atyját és anyját és ragaszkodik az ő feleségéhez</verse>
				<verse number="8">és lesznek ketten egy testté. Azért többé nem két test ők, hanem egy.</verse>
				<verse number="9">Amit tehát az Isten egybeszerkesztett, ember el ne válassza.</verse>
				<verse number="10">És odahaza a tanítványai ismét meg kérdezték őt e dolog felől.</verse>
				<verse number="11">Ő pedig így felelt nekik: Aki elbocsátja a feleségét és mást vesz el, házasságtörést követ el ellene;</verse>
				<verse number="12">ha pedig a feleség hagyja el az ő férjét és mással kel egybe, házasságtörést követ el.</verse>
				<verse number="13">És kis gyermekeket vittek hozzá, hogy kezét rájok tegye. A tanítványok pedig feddették azokat, akik odavitték.</verse>
				<verse number="14">Mikor azonban Jézus ezt látta, megharagudott és ezt mondta nekik: Engedjétek, hogy a kis gyermekek hozzám jöjjenek, ne tiltsátok el őket, mert ilyeneké az Isten országa.</verse>
				<verse number="15">Bizony mondom nektek: aki nem úgy fogadja az Isten országát, mint egy kis gyermek, semmiképpen sem megy be abba.</verse>
				<verse number="16">Azután ölébe vette azokat, rájuk tette és megáldotta őket.</verse>
				<verse number="17">És mikor útnak indult, odafutott hozzá egy ember, térdre borult előtte és megkérdezte tőle: Jó Mester, mit cselekedjem, hogy az örök életet elnyerjem?</verse>
				<verse number="18">Jézus pedig így válaszolt neki: Miért mondasz engem jónak? Senki sem jó, csak egy: az Isten.</verse>
				<verse number="19">A parancsolatokat tudod: Ne ölj; Ne paráználkodjál; Ne lopj; Hamis tanúbizonyságot ne tégy; Ne rabolj; Tiszteld atyádat és anyádat.</verse>
				<verse number="20">Ő pedig azt mondta neki: Mester, mindezeket megtartottam ifjúságomtól fogva.</verse>
				<verse number="21">Jézus pedig rátekintett, megkedvelte őt és azt mondta neki: Egy fogyatkozásod van; eredj el, add el minden vagyonodat és oszd ki a szegényeknek és kincsed lesz a mennyben. Azután jöjj és kövess engem, — felvéve a keresztet, — (A 21. versben gondolatjel közé tett szavak a legrégibb kéziratokban nincsenek meg.)</verse>
				<verse number="22">Az pedig elszomorodott e beszéden, és búsan távozott, mert nagy vagyona volt.</verse>
				<verse number="23">Jézus pedig körültekintve, így szólt tanítványaihoz: Milyen nehezen mennek, be az Isten országába, akik gazdagok!</verse>
				<verse number="24">A tanítványok pedig megdöbbentek az ő beszédén, de Jézus újra megszólalt és ezt mondta nekik:. Gyermekeim, milyen nehéz — azoknak, akik a gazdagságban bíznak — az Isten országába bejutni! (A 24. versben gondolatjel közé tett szavak a legrégibb kéziratokban nincsenek meg.)</verse>
				<verse number="25">Könnyebb a tevének a tű fokán átmenni, mint a gazdagnak bejutni az Isten országába.</verse>
				<verse number="26">Azok pedig szerfelett zavarba jöttek és így szóltak egymás között: Hát akkor kicsoda üdvözülhet?</verse>
				<verse number="27">Jézus pedig rájuk tekintett és ezt mondta: Embereknél lehetetlen ez, de az Istennél nem; mert az Istennél minden lehetséges.</verse>
				<verse number="28">És Péter kezdte mondani neki: íme, mi mindent elhagytunk és követtünk téged.</verse>
				<verse number="29">Jézus pedig ezt mondta: Bizony mondom nektek: senki sem hagyta el házát, fiútestvéreit vagy nőtestvéreit, anyját, atyját vagy feleségét vagy gyermekeit vagy szántóföldjeit énérettem és az evangéliumért úgy,</verse>
				<verse number="30">hogy ne kapna százannyit most ebben az időben: házakat, fiútestvéreket és nőtestvéreket, és anyát, gyermekeket és szántóföldeket, ha mindjárt üldöztetésekkel is; a jövendő világban pedig örök életet.</verse>
				<verse number="31">Sok utolsó lesz elsővé és sok első utolsóvá.</verse>
				<verse number="32">Úton voltak és mentek fel Jeruzsálembe; és előttük haladt Jézus, és ők csodálkoztak; és akik követték őt, féltek. Ekkor ismét maga mellé vette a tizenkettőt, kezdte nekik mondani, minek kell vele megtörténnie:</verse>
				<verse number="33">íme felmegyünk Jeruzsálembe és az Ember Fiát a papi fejedelmek és írástudók kezébe adják, halálra ítélik ós kiszolgáltatják a pogányoknak;</verse>
				<verse number="34">és csúfot űznek belőle és leköpdösik, megostorozzák és megölik, de harmadnap feltámad.</verse>
				<verse number="35">És odajárultak hozzá Jakab és János, a Zebedeus két fia és azt mondták: Mester, szeretnők, ha teljesítenéd kérésünket.</verse>
				<verse number="36">Ő pedig megkérdezte tőlük: Mit kívántok, hogy tegyek veletek?</verse>
				<verse number="37">Azok pedig ezt mondták neki: Add meg nekünk, hogy egyikünk a jobb, másikunk pedig a balkezed felől üljön a te dicsőségedben.</verse>
				<verse number="38">Jézus azonban azt mondta nekik: Nem tudjátok, mit kértek. Kiihatjátok-e azt a poharat, amelyet én kiiszom? És megkeresztelkedhettek-e azzal a keresztséggel, amellyel én megkeresztelkedem?</verse>
				<verse number="39">Azok pedig azt mondták neki: Megtehetjük. Jézus azonban így szólt hozzájuk: A poharat ugyan, amelyet én kiiszom, kiisszátok és a keresztséggel, amellyel én megkeresztelkedem, megkeresztelkedtek,</verse>
				<verse number="40">de az én jobb és balkezem felől való ülést nem az én dolgom megadni, hanem azoké lesz az, akiknek elkészíttetett.</verse>
				<verse number="41">Mikor ezt a tíz tanítvány meghallotta, haragudni kezdtek Jakabra és Jánosra.</verse>
				<verse number="42">Jézus pedig magához szólította őket és azt mondta nekik: Tudjátok, hogy azok, akik a pogányok között fejedelmeknek számítanak, uralkodnak rajtuk és az ő nagyjaik hatalmaskodnak felettük.</verse>
				<verse number="43">De nem így lesz közöttetek; hanem aki nagy akar lenni közöttetek, az legyen a ti szolgátok;</verse>
				<verse number="44">és aki közöttetek első akar lenni, legyen mindenkinek szolgája.</verse>
				<verse number="45">Mert az Ember Fia nem azért jött, hogy neki szolgáljanak, hanem hogy ő szolgáljon és adja az ő életét váltságul sokakért.</verse>
				<verse number="46">Majd Jerikóba értek. És mikor ő és tanítványai és nagy sokaság Jerikóból kimentek, Timeus fia, Bartimeus, egy vak koldus, ott ült az út mellett.</verse>
				<verse number="47">És mikor meghallotta, hogy az a názáreti Jézus, kiáltozni kezdett: Dávid Fia, Jézus, könyörülj rajtam:</verse>
				<verse number="48">Erre sokan rátámadtak, hogy hallgasson. De ő annál jobban kiáltozott: Dávid Fia, könyörülj rajtam!</verse>
				<verse number="49">Akkor Jézus megállott és azt mondta: Hívjátok ide. És odahívták a vakot e szavakkal: Bízzál! Kelj fel! Hívat téged.</verse>
				<verse number="50">Az pedig felsőruháját ledobva, felugrott és odament Jézushoz.</verse>
				<verse number="51">És Jézus így szólt hozzá: Mit akarsz, hogy cselekedjem veled? A vak pedig azt mondta neki: Mester, hogy lássak.</verse>
				<verse number="52">És Jézus így szólott hozzá: Eredj el; a te hited megtartott téged. És azonnal megjött a szemevilága és követte őt az úton.</verse>
			</chapter>
			<chapter number="11">
				<verse number="1">És mikor Jeruzsálem felé, Betfágéba és Betániába, az Olajfák hegyéhez közeledtek, elküldött kettőt a tanítványai közül</verse>
				<verse number="2">és így szólt nekik: Menjetek abba a faluba, amely előttetek van és amint abba beértek, ott mindjárt találtok egy megkötött szamárcsikót, amelyen még sohasem ült ember: Oldjátok el azt és hozzátok ide.</verse>
				<verse number="3">És ha valaki azt mondja nektek: Miért teszitek ezt? mondjátok: Az Úrnak van rá szüksége, de mindjárt visszaküldi ide.</verse>
				<verse number="4">Elmentek azért és megtalálták a szamárcsikót az ajtóhoz kötve kívül az utcán és eloldották.</verse>
				<verse number="5">Az ott állók közül pedig némelyek így szóltak nekik: Mit műveltek, hogy eloldjátok a szamárcsikót?</verse>
				<verse number="6">Ők pedig úgy feleltek nekik, amint Jézus megparancsolta. És elbocsátották őket.</verse>
				<verse number="7">És odavezették a szamárcsikót Jézushoz, majd ráterítették felsőruháikat, ő pedig felült rá.</verse>
				<verse number="8">Sokan pedig felsőruháikat leterítették az útra, mások meg zöld ágakat vagdaltak a mezőn.</verse>
				<verse number="9">Akik pedig előtte mentek és akik követték, így kiáltottak: Hozsánna! Áldott, aki jön az Úr nevében!</verse>
				<verse number="10">Áldott a mi atyánknak, Dávidnak eljövendő országa. Hozsánna a magasságban!</verse>
				<verse number="11">Így vonult be Jézus Jeruzsálembe, a templomba és miután mindent megnézett köröskörül, mivel az idő már későre járt, kiment Betániába a tizenkettővel.</verse>
				<verse number="12">És másnap, mikor Betániából kijöttek, megéhezett.</verse>
				<verse number="13">És meglátva messziről egy fügefát, amely leveles volt, odament, hátha talál rajta valamit. De mikor odaért, nem talált rajta mást, csak levelet. Mert nem volt ideje a fügeérésnek.</verse>
				<verse number="14">Akkor megszólalt és ezt mondta annak: Soha többé ne egyék rólad gyümölcsöt senki! És hallották ezt a tanítványai.</verse>
				<verse number="15">Így érkeztek Jeruzsálembe. És amikor bement a templomba, kezdte kiűzni azokat, akik a templomban adtak-vettek; a pénzváltók asztalait és a galambárusok székeit pedig felforgatta,</verse>
				<verse number="16">és nem engedte, hogy bárki bármit is vigyen a templomon keresztül.</verse>
				<verse number="17">Azután így tanította őket: Nincs-e megírva: Az én házamat imádság házának fogják nevezni minden nép közötti? Ti pedig rablók barlangjává tettétek azt.</verse>
				<verse number="18">És meghallották ezt a papi fejedelmek és írástudók, és tanakodtak, hogyan pusztítsák el őt, féltek ugyanis tőle, mivel az egész sokaságot fogva tartotta az ő tanítása.</verse>
				<verse number="19">És mikor beesteledett, kimentek a városból.</verse>
				<verse number="20">Korán reggel pedig, mikor a fügefa mellett elmentek, láttak, hogy az gyökerestül kiszáradt.</verse>
				<verse number="21">És Péter visszaemlékezett, és így szólt neki: Mester, nézd: a fügefa, amelyet megátkoztál, kiszáradt.</verse>
				<verse number="22">És Jézus így válaszolt nekik: Legyen hitetek Istenben.</verse>
				<verse number="23">Mert bizony mondom nektek: ha valaki azt mondja ennek a hegynek: Emelkedjél fel és vesd magadat a tengerbe és szívében nem kételkedik, hanem hiszi, hogy amit mond, megtörténik, annak meglesz, amit mond.</verse>
				<verse number="24">Azért azt mondom nektek: Higgyétek, hogy mindazt, amiért imádkoztok és amit kértek, megkapjátok, és meglesz néktek.</verse>
				<verse number="25">És mikor imádkozva megállotok, bocsássátok meg, ha valaki ellen valami panaszotok van, hogy a ti mennyei Atyátok is megbocsássa nektek a ti vétkeiteket.</verse>
				<verse number="26">Ha pedig ti meg nem bocsátotok, a ti mennyei Atyátok sem bocsátja meg nektek a ti vétkeiteket.</verse>
				<verse number="27">És ismét Jeruzsálembe mentek. Mikor pedig a templomban körüljárt, odamentek hozzá a papi fejedelmek, az írástudók és a vének,</verse>
				<verse number="28">és így szóltak neki: Milyen hatalommal cselekszed ezeket? Vagy ki adta neked ezt a hatalmat, hogy ezeket cselekedd?</verse>
				<verse number="29">Jézus viszont így szólt hozzájok: Én csak egyet kérdezek tőletek, és ti feleljetek meg nekem. Akkor én is megmondom nektek, milyen hatalommal cselekszem ezeket.</verse>
				<verse number="30">János keresztsége mennyből volt-e vagy emberektől? Feleljetek nekem.</verse>
				<verse number="31">Azok pedig tanakodtak maguk között és ezt mondták: Ha azt mondjuk: Mennyből, — azt fogja mondani: Miért nem hittetek tehát neki?</verse>
				<verse number="32">Vagy azt mondjuk: Emberektől? — féltek a néptől. Mert Jánosról mindenki azt tartotta, hogy valóban próféta volt.</verse>
				<verse number="33">Ezért így feleltek Jézusnak: Nem tudjuk. Ekkor Jézus is ezt válaszolta nekik: Én sem mondom meg nektek, milyen hatalommal cselekszem ezeket.</verse>
			</chapter>
			<chapter number="12">
				<verse number="1">És kezdett nekik példázatokban beszélni: Egy ember szőlőt ültetett, körülötte kerítést húzott, borsajtót ásott benne és tornyot épített. Azután bérbeadta munkásoknak és elutazott.</verse>
				<verse number="2">És a maga idejében szolgát küldött a munkásokhoz, hogy kapjon a munkásoktól a szőlő terméséből.</verse>
				<verse number="3">De azok megragadták, megverték és üres kézzel küldték el.</verse>
				<verse number="4">És ismét küldött hozzájuk egy másik szolgát; ennek pedig betörték a fejét és gyalázatosan bántak vele.</verse>
				<verse number="5">És ismét másikat küldött: ezt pedig megölték. És sok mást, akik közül némelyeket megvertek, némelyeket pedig megöltek.</verse>
				<verse number="6">Végül csak egy maradt, a szeretett fia, utoljára őt küldte el hozzájuk, és ezt mondta: A fiamat meg fogják becsülni.</verse>
				<verse number="7">Azok a munkások azonban ezt mondták maguk között: Ez az örökös! Jertek, öljük meg és mienk lesz az örökség!</verse>
				<verse number="8">És megfogták, megölték és kivetették a szőlőn kívül.</verse>
				<verse number="9">Mit cselekszik majd a szőlő ura? Eljön és elveszti a munkásokat és a szőlőt másoknak adja.</verse>
				<verse number="10">Ezt az írást sem olvastátok: Amely követ az építők megvetettek, az lett a szegelet fejévé!?</verse>
				<verse number="11">Az Úrtól lett ez és csodálatos a mi szemeink előtt.</verse>
				<verse number="12">És igyekeztek őt elfogni, de féltek a sokaságtól. Tudták ugyanis, hogy a példázatot ellenük mondta. Azért ott hagyták őt és elmentek.</verse>
				<verse number="13">Majd,néhány farizeust és Heródes-pártit küldtek hozzá, hogy beszédében fogják meg őt.</verse>
				<verse number="14">Ezek pedig odamentek és így szóltak neki: Mester, tudjuk, hogy igaz vagy és nem vagy tekintettel senkire, mert nem nézel az emberek személyére, hanem helyesen tanítod az Isten útját. Szabad-e a császárnak adót fizetni vagy nem? Fizessünk vagy ne fizessünk?</verse>
				<verse number="15">Ő pedig ismerte képmutatásukat, azért azt mondta nekik: Miért kísértetek engem? Hozzatok nekem egy dénárt, hadd lássam.</verse>
				<verse number="16">Azok pedig vittek. És így szólt nekik: Kinek a képe ez és kié a felírás? Ők így feleltek: A császáré.</verse>
				<verse number="17">És Jézus azt válaszolta nekik: Adjátok meg, ami a császáré, a császárnak és ami az Istené, az Istennek. És elcsodálkoztak rajta.</verse>
				<verse number="18">Majd szadduceusok jöttek hozzá, akik azt állítják, hogy nincs feltámadás. És megkérdezték tőle:</verse>
				<verse number="19">Mester, Mózes úgy írta meg nekünk, hogy ha valakinek fiútestvére meghal, és özvegyet hagy hátra, de gyermeket nem hagy, akkor az özvegyét vegye el a fiútestvére és támasszon utódot az ő testvérének.</verse>
				<verse number="20">Volt hét fiútestvér. És az első feleséget vett, de mikor meghalt, nem hagyott utódot.</verse>
				<verse number="21">És a második elvette az asszonyt de meghalt és ő sem hagyott utódot. Hasonlóképen a harmadik is,</verse>
				<verse number="22">és a hét közül egy sem hagyott utódot. Legutoljára meghalt az asszony is.</verse>
				<verse number="23">A feltámadáskor, mikor majd feltámadnak, közülök melyiké lesz az asszony? Mert mind a hétnek a felesége volt.</verse>
				<verse number="24">Jézus pedig így felelt nekik: vajjon nem azért tévelyegtek-e, mert nem ismeritek az Írásokat, sem az Isten hatalmát?</verse>
				<verse number="25">Mert mikor a halálból feltámadnak, sem nem házasodnak, sem férjhez nem mennek, hanem olyanok lesznek, mint az angyalok a mennyekben.</verse>
				<verse number="26">Arról pedig, hogy a halottak feltámadnak, nem olvastátok-e Mózes könyvében, a csipkebokorról szóló történetben mit mondott neki az Isten: Én vagyok Ábrahám Istene, Izsák Istene és Jákob Istene!?</verse>
				<verse number="27">Az Isten nem holtaknak, hanem élőknek Istene. Ti tehát igen tévelyegtek.</verse>
				<verse number="28">Akkor odament hozzá az egyik írástudó, aki hallotta a vitájukat és tudta, hogy jól megfelelt nekik, megkérdezte tőle: melyik az első az összes parancsolatok közül?</verse>
				<verse number="29">Jézus pedig azt felelte neki: Az első ez: Halljad, Izrael, az Úr, a mi Istenünk, egy Úr.</verse>
				<verse number="30">És: Szeresd az Urat, a te Istenedet teljes szívedből, teljes lelkedből, teljes elmédből és teljes erődből</verse>
				<verse number="31">A második ez: Szeresd felebarátodat, mint tenmagadat. Más, ezeknél nagyobb parancsolat nincs.</verse>
				<verse number="32">Akkor így szólt neki az írástudó: Jól van, Mester; igazán mondtad, hogy egy Isten van és rajta kívül nincs más.</verse>
				<verse number="33">És szeretni őt teljes szívből, teljes elméből és teljes erőből, és szeretni felebarátunkat, mint magunkat, többet ér minden égő- és véresáldozatnál.</verse>
				<verse number="34">Jézus pedig látta, hogy értelmesen felelt, és azt mondta neki: Nem vagy messze az Isten országától. És többé senki sem merte őt megkérdezni.</verse>
				<verse number="35">Amikor Jézus a templomban tanított, előhozta ezt a kérdést: Hogy mondhatják az írástudók, hogy a Krisztus a Dávid fia?</verse>
				<verse number="36">Maga Dávid mondta a Szent Lélek által: Szólott az Úr az én Uramnak: Ülj az én jobbom felől, míg ellenségeidet lábad alá vetem.</verse>
				<verse number="37">Magra Dávid Úrnak nevezi őt, akkor hogyan fia neki? És a nagy sokaság örömest hallgatta őt.</verse>
				<verse number="38">Ő pedig tanításában ezt mondta: őrizkedjetek az írástudóktól, akik örömest járnak hosszú köntösökben és szeretik a piacokon való köszöntéseket,</verse>
				<verse number="39">az első üléseket a zsinagógákban és a főhelyeket a lakomákon,</verse>
				<verse number="40">akik az özvegyek házát felemésztik és színből hosszasan imádkoznak: ezek súlyosabb ítélet alá esnek</verse>
				<verse number="41">Akkor leült Jézus a templompersellyel szemben és nézte, hogyan dobja a sokaság a pénzt a perselybe. Sok gazdag pedig sokat dobott abba.</verse>
				<verse number="42">Egy szegény özvegyasszony is odament és beledobott két fillért, azaz a legkisebb pénzt.</verse>
				<verse number="43">Akkor előszólítva tanítványait, azt mondta nekik: Bizony mondom nektek, hogy ez a, szegény Özvegyasszony többet dobott mindazoknál, akik a perselybe pénzt dobtak.</verse>
				<verse number="44">Mert azok mindnyájan a feleslegükből dobtak, ez pedig az ő szegénységéből mindazt beledobta, amije csak volt az egész vagyonát.</verse>
			</chapter>
			<chapter number="13">
				<verse number="1">Miután pedig a templomból eltávozott, egyik tanítványa így szólt hozzá: Mester, nézd, milyen nagy kövek és milyen nagy épületek!</verse>
				<verse number="2">Jézus pedig azt mondta neki: Látod ezeket a nagy épületeket? Nem marad kő kövön, amelyet szét ne hánynának.</verse>
				<verse number="3">Mikor pedig az Olajfák hegyén ült, a templommal szemben, külön megkérdezte tőle Péter, Jakab, János és András:</verse>
				<verse number="4">Mondd meg nekünk, mikor történik mindez, és mi lesz a jel, amikor mindez beteljesedik?</verse>
				<verse number="5">Jézus pedig így kezdett beszólni hozzájuk: Vigyázzatok, hogy valaki tévedésbe ne ejtsen titeket.</verse>
				<verse number="6">Mert sokan jönnek majd az én nevemben, és azt mondják, hogy én vagyok! és sokakat tévedésbe ejtenek majd.</verse>
				<verse number="7">Mikor pedig majd háborúkról és háborús hírekről hallotok, ne rémüljetek meg. Ennek így kell lennie, de ez még nem a vég,</verse>
				<verse number="8">Mert nemzet támad nemzet ellen és ország ország ellen, és földrengés, éhínség— és háborúság — lesz mindenfelé, csak a kínok kezdete. (A 8. versben gondolatjel közé tett szavak a legrégibb kéziratokban nincsenek meg.)</verse>
				<verse number="9">Ti pedig vigyázzatok magatokra! Mert törvényszékeknek adnak át titeket és zsinagógákban vernek meg majd titeket, és helytartók meg királyok elé állítanak énérettem bizonyságul ellenük.</verse>
				<verse number="10">De kell, hogy előbb hirdettessék az evangéliom minden nép között.</verse>
				<verse number="11">Mikor pedig fogva visznek, hogy a törvényszéknek átadjanak titeket, ne okozzon nektek előre gondot az, hogy mit szóljatok, hanem ami adatik nektek abban az órában, azt mondjátok. Mert nem ti vagytok, akik szóltok, hanem a Szentlélek.</verse>
				<verse number="12">Halálra adja pedig majd testvér a testvérét, atya a gyermekét és fellázadnak a gyermekek szüleik ellen és megöletik őket.</verse>
				<verse number="13">És mindenki gyűlölni fog titeket az én nevem miatt. De aki mindvégig állhatatos, az megtartatik.</verse>
				<verse number="14">Mikor pedig látjátok, hogy a pusztító utálatosság ott áll, ahol nem kell, — aki olvassa, értse meg! - akkor, akik Júdeában vannak, fussanak a hegyekbe;</verse>
				<verse number="15">aki a háztetőn van, ne szálljon le, be se menjen, hogy a házából valamit kivigyen;</verse>
				<verse number="16">és aki a mezőn van, haza ne térjen, hogy ruháját elvigye.</verse>
				<verse number="17">Jaj pedig a terhes és szoptatós asszonyoknak azokban a napokban!</verse>
				<verse number="18">Imádkozhatok pedig, hogy mindez ne télen legyen.</verse>
				<verse number="19">Mert azok a napok olyan nyomorúságosak lesznek, amilyenek az Isten teremtette világ kezdete óta mind máig nem voltak és nem is lesznek.</verse>
				<verse number="20">És ha az Úr meg nem rövidítette volna azokat a napokat, egyetlen ember sem menekülne meg, De a választottakért, akiket magának kiválasztott, megrövidítette azokat a napokat</verse>
				<verse number="21">Ha valaki akkor ezt mondja nektek: Íme, itt a Krisztus! vagy: Íme, ott van! na higgyétek,</verse>
				<verse number="22">Mert hamis krisztusok és hamis próféták támadnak, akik jeleket és csodákat tesznek hogy ha lehet, tévedésbe ejtsék a választottakat.</verse>
				<verse number="23">Ti pedig vigyázzatok, előre megmondtam nektek mindent!</verse>
				<verse number="24">De azokban a napokban. ama nyomorúság után a nap majd elsötétedik és a hold nem fénylik,</verse>
				<verse number="25">és a csillagok az égről lehullanak és az egekben levő erősségek megrendülnek.</verse>
				<verse number="26">És akkor meglátják majd az Ember Fiát eljönni a fel hőkön, nagy hatalommal és dicsőséggel.</verse>
				<verse number="27">És akkor el küldi angyalait és összegyűjti választottait a négy világtáj felől, a föld végső határától az ég végső határáig.</verse>
				<verse number="28">A fügefáról vegyétek pedig a példát. Mikor ennek az ága már zsendül és levelei kihajtanak, tudjátok, hogy közel van a nyár.</verse>
				<verse number="29">Így ti is, mikor látjátok, hogy ezek meglesznek, tudjátok meg, hogy már éppen az ajtó előtt van.</verse>
				<verse number="30">Bizony mondom nektek, ez a nemzedék nem múlik el addig, amíg mindez meg nem lesz.</verse>
				<verse number="31">Az ég és a föld elmúlnak, de az én beszédeim nem múlnak el.</verse>
				<verse number="32">Arról a napról pedig vagy arról az óráról senki sem tud, sem az angyalok az égben, sem a Fiú, hanem csak az Atya.</verse>
				<verse number="33">Vigyázzatok, éberek legyetek, mert nem tudjátok, mikor jön el az az idő. (A 33. versben egyes kéziratokban a: Vigyázzatok szó után az: és imádkozzatok szavak is olvashatók)</verse>
				<verse number="34">Amint az útrakelő ember elhagyja házát és megbízást ad szolgáinak és kinek-kinek meghagyja a maga dolgát, az ajtónállónak is megparancsolja, hogy vigyázzon.</verse>
				<verse number="35">Vigyázzatok azért, mert nem tudjátok, mikor érkezik meg a ház ura, este vagy éjfélkor vagy kakasszóra vagy reggel,</verse>
				<verse number="36">hogy ha hirtelen megérkezik, aludva ne találjon titeket.</verse>
				<verse number="37">Amiket pedig nektek mondok, mindenkinek mondom: Vigyázzatok!</verse>
			</chapter>
			<chapter number="14">
				<verse number="1">Két nap múlva volt pedig a húsvét és a kovásztalan kenyerek ünnepe. És a papi fejedelmek és az írástudók tanakodtak, hogyan fogják meg őt csellel és hogyan öljék meg,</verse>
				<verse number="2">Mert ezt mondták: Ne az ünnepen, hogy a nép fel ne zendüljön.</verse>
				<verse number="3">Mikor pedig Betániában, a poklos Simon házánál volt, miután asztalhoz telepedett, egy asszony ment oda, akinél alabástrom szelence volt, valódi és igen drága nárdus-olajjal. Ez az alabástromedényt eltörte és a kenetet az ő fejére öntötte.</verse>
				<verse number="4">Némelyek pedig dohogtak maguk között és azt mondták: Mirevaló az olajnak ez a tékozlása?</verse>
				<verse number="5">Mert eladhatták volna azt több mint háromszáz dénárért és a szegényeknek adhatták volna. És haragudtak rá.</verse>
				<verse number="6">De Jézus így szólt: Hagyjátok őt! Miért bántjátok? Jó dolgot cselekedett velem.</verse>
				<verse number="7">Mert a szegények mindenkor veletek lesznek, és amikor csak akarjátok, jót tehettek velük, de én nem leszek mindenkor veletek.</verse>
				<verse number="8">Ő, ami tőle telt, megtette: előre megkente az én testemet a temetésre.</verse>
				<verse number="9">Bizony mondom nektek, hogy ahol csak hirdetik az evangéliomot az egész világon, amit ez az asszony cselekedett, azt is hirdetni fogják az ő emlékezetére.</verse>
				<verse number="10">Akkor Júdás, az Iskáriótes, egy a tizenkettő közül, elment a papi fejedelmekhez, hogy őt azoknak elárulja.</verse>
				<verse number="11">Azok pedig, amint meghallották, megörültek és ígérték, hogy pénzt adnak neki. ő pedig kereste, mimódon árulhatná el őt alkalmas időben.</verse>
				<verse number="12">És a kovásztalan kenyerek ünnepének első napján, mikor a húsvéti bárányt megáldozták, így szóltak neki tanítványai: Hol akarod megenni a húsvéti bárányt? Elmegyünk és elkészítjük.</verse>
				<verse number="13">Akkor elküldött kettőt a tanítványai közül és ezt mondta nekik: Menjetek el a városba, ott majd egy ember jön veletek szembe egy korsó vízzel, őt kövessétek.</verse>
				<verse number="14">És ahová bemegy, mondjátok a házigazdának: A Mester kérdi: Hol az én szállásom, ahol a húsvéti bárányt megeszem tanítványaimmal együtt?</verse>
				<verse number="15">Ő majd mutat nektek egy berendezett és elkészített nagy termet, ott készítsétek el azt nekünk.</verse>
				<verse number="16">Elmentek azért a tanítványai és mikor a városba értek, úgy találták, amint nekik megmondta, és elkészítették a húsvéti bárányt.</verse>
				<verse number="17">És miután beesteledett, odament a tizenkettővel.</verse>
				<verse number="18">És amikor az asztalhoz telepedtek és ettek, Jézus így szólt: Bizony mondom nektek, közületek egy, aki velem eszik, elárul engem.</verse>
				<verse number="19">Ők pedig elszomorodtak és egyenként azt mondták neki: Talán csak nem én?</verse>
				<verse number="20">Ő pedig azt mondta nekik: Egy a tizenkettő közül, aki velem együtt márt a tálba.</verse>
				<verse number="21">Az Ember Fia ugyan el megy, amint meg van írva felőle, de jaj annak az embernek, aki az Ember Fiát elárulja. Jobb lenne annak az embernek, ha nem született volna.</verse>
				<verse number="22">És mikor ettek, vette a kenyeret, hálát adott, megtörte és adta nekik, és ezt mondta: Vegyétek, egyétek; ez az én testem.</verse>
				<verse number="23">Majd vette a poharat, hálát adott és adta nekik. És ittak abból mindnyájan.</verse>
				<verse number="24">És azt mondta nekik: Ez az én vérem, az új szövetség vére, amely sokakért kiontatik.</verse>
				<verse number="25">Bizony mondom nektek: nem iszom többé a szőlőtő terméséből mindama napig, amikor majd újra iszom az Isten országában.</verse>
				<verse number="26">És dicséretet énekelve, kimentek az Olajfák hegyére.</verse>
				<verse number="27">És így szólt hozzájuk Jézus: Mindnyájan megbotránkoztok bennem. Mert meg van írva: Megverem a pásztort és elszélednek a juhok,</verse>
				<verse number="28">De feltámadásom után előttetek megyek majd Galileába.</verse>
				<verse number="29">Péter pedig azt mondta neki: Ha mindnyájan megbotránkoznak is, én nem.</verse>
				<verse number="30">És szólt hozzá Jézus: Bizony mondom neked: te ma, ezen az éjtszakán, mielőtt a kakas kétszer szól, háromszor tagadsz meg engem.</verse>
				<verse number="31">De ő annál inkább erősítgette: Ha veled együtt kell is meghalnom, semmiképpen sem tagadlak meg téged. Hasonlóképen beszéltek a többiek is.</verse>
				<verse number="32">Mikor arra a helyre értek, amelynek Gecsemáné a neve, így szólt tanítványaihoz: Üljetek le itt, amíg imádkozom.</verse>
				<verse number="33">Ekkor maga mellé vette Pétert, Jakabot és Jánost, és kezdett rettegni és gyötrődni.</verse>
				<verse number="34">És így szólt nekik: Nagyon szomorú az én lelkem mindhalálig. Maradjatok itt és legyetek éberek.</verse>
				<verse number="35">És egy kissé előre ment, a földre esett és imádkozott, hogy ha lehetséges, múljék el tőle ez az óra.</verse>
				<verse number="36">És szólt: Abba, Atyám! Minden lehetséges neked. Ments meg engem e pohártól; mindazáltal ne az én akaratom legyen meg, hanem a tied.</verse>
				<verse number="37">Azután visszatért és alva találta őket, és így szólt Péternek: Simon, alszol? Nem bírtál egy óráig sem ébren maradni?</verse>
				<verse number="38">Vigyázzatok és imádkozzatok, hogy kísértésbe ne essetek; a lélek ugyan kész, de a test erőtelen.</verse>
				<verse number="39">És ismét elment, imádkozott, miközben ugyanazokat a szavakat mondta.</verse>
				<verse number="40">Mikor pedig visszatért, ismét alva találta őket, mert a szemük elnehezedett, úgyhogy nem tudták, mit feleljenek neki.</verse>
				<verse number="41">Harmadszor is eljött és azt mondta nekik: Aludjatok már és nyugodjatok. Elég! Eljött az óra; íme az Ember Fia a bűnösök kezébe adatik.</verse>
				<verse number="42">Keljetek fel, menjünk: íme elközelgett, aki engem elárul.</verse>
				<verse number="43">És amikor még szólott, hirtelen megérkezett Júdás, egy a tizenkettő közül és vele együtt nagy sokaság fegyverekkel és botokkal a papi fejedelmektől, írástudóktól és vénektől.</verse>
				<verse number="44">Az áruló pedig megadta nekik a megbeszélt jelt: Akit majd megcsókolok: ő az; azt fogjátok el és vigyétek el biztos őrizettel.</verse>
				<verse number="45">És mikor odaért, azonnal odament hozzá és így szólt: Mester! és megcsókolta.</verse>
				<verse number="46">Azok pedig rávetették a kezüket és elfogták őt.</verse>
				<verse number="47">Egy valaki pedig az ott állók közül kirántotta a kardját, odasújtott a főpap szolgájához és levágta a fülét.</verse>
				<verse number="48">És Jézus megszólalt és azt mondta nekik: Mint egy rablóra, úgy jöttetek rám, fegyverekkel és botokkal, hogy elfogjatok engem.</verse>
				<verse number="49">Naponta nálatok voltam a templomban tanítva és nem fogtatok meg engem. De az Írásoknak teljesedniük kell.</verse>
				<verse number="50">Akkor elhagyva őt, mindnyájan elfutottak.</verse>
				<verse number="51">Egy ifjú pedig követte őt, akinek testét csak egy gyolcsing takarta; és elfogták őt;</verse>
				<verse number="52">de ő otthagyva az, ingét, mezítelenül elmenekült.</verse>
				<verse number="53">És elvitték Jézust a főpaphoz. És odagyűltek mindnyájan a papi fejedelmek, a vének és az írástudók.</verse>
				<verse number="54">Péter pedig távolról követte őt, be egészen a főpap udvarába; és ott leült a szolgákkal és melegedett a tűznél.</verse>
				<verse number="55">A papi fejedelmek pedig és az egész tanács bizonyságot kerestek Jézus ellen, hogy megölhessék, de nem találtak.</verse>
				<verse number="56">Mert sokan tettek ugyan ellene hamis vallomást, de vallomásaik nem egyeztek.</verse>
				<verse number="57">Ekkor némelyek előállottak és ezt a hamis vallomást tették ellene:</verse>
				<verse number="58">Mi hallottuk, mikor ezt mondta: Lerontom ezt a kézzel csinált templomot és három nap alatt másikat építek, nem kézzel készítettet.</verse>
				<verse number="59">De még így sem egyezett a vallomásuk.</verse>
				<verse number="60">Akkor a főpap odaállva a középre, megkérdezte Jézust: Semmit sem felelsz arra, amit ezek ellened vallanak?</verse>
				<verse number="61">Ő pedig hallgatott és semmit sem felelt. Ismét megkérdezte őt a főpap és azt mondta neki: Te vagy a Krisztus, az áldott Isten Fia?</verse>
				<verse number="62">Jézus pedig szólt: Én vagyok. És meglátjátok majd, hogy az Ember Fia a Hatalom jobbján ül és eljön az ég felhőivel.</verse>
				<verse number="63">Ekkor a főpap megszaggatta ruháját és szólt: Mi szükségünk van még tanúkra?</verse>
				<verse number="64">Hallottátok a káromlást. Mi a véleményetek? Azok pedig mindnyájan úgy ítéltek, hogy méltó a halálra.</verse>
				<verse number="65">És elkezdték őt némelyek köpdösni, arcát betakarni és verni és mondani neki: Prófétálj! A szolgák pedig arcul verték őt.</verse>
				<verse number="66">És míg Péter lent volt az udvaron, arra ment a főpap egyik szolgálóleánya;</verse>
				<verse number="67">és meglátta Pétert, amint melegedett, rátekintett és ezt mondta: Te is azzal a názáretivel voltál, a Jézussal.</verse>
				<verse number="68">Ő pedig tagadta: Nem ismerem, nem is értem, mit mondasz. És kiment az előcsarnokba. És a kakas megszólalt.</verse>
				<verse number="69">A szolgálóleány pedig meglátva őt, kezdte ismét mondani az ott állóknak: Ez közülük való.</verse>
				<verse number="70">Ő pedig ismét tagadta. De egy kis idő múlva az ott állók azt mondták Péternek: Bizony közülük való vagy, hiszen galileai vagy. (A 70. vers végén egyes kéziratokban még ez is olvasható: A beszéded is hasonló.)</verse>
				<verse number="71">Ő pedig elkezdett átkozódni és esküdözni: Nem ismerem azt az embert, akiről beszéltek.</verse>
				<verse number="72">És másodszor megszólalt a kakas. Ekkor Péternek eszébe jutott Jézusnak az a szava, amelyet neki mondott: Mielőtt a kakas kétszer szól, háromszor tagadsz meg engem. És sírva fakadt.</verse>
			</chapter>
			<chapter number="15">
				<verse number="1">És kora reggel azonnal határozatot hoztak a papi fejedelmek a vénekkel, az írástudókkal és az egész tanáccsal. És megkötöztetve Jézust, elvitték és átadták Pilátusnak.</verse>
				<verse number="2">És Pilátus megkérdezte tőle: Te vagy a zsidók királya? Ő pedig így felelt neki: Te mondod.</verse>
				<verse number="3">És a papi fejedelmek hevesen vádolták őt.</verse>
				<verse number="4">Pilátus pedig ismét megkérdezte tőle: Semmit sem felelsz? íme mennyi vádat emelnek ellened?</verse>
				<verse number="5">Jézus azonban többé semmit sem felelt, úgyhogy Pilátus csodálkozott.</verse>
				<verse number="6">Ünnepenként pedig egy foglyot szokott szabadon bocsátani nekik, akit éppen óhajtottak.</verse>
				<verse number="7">Volt pedig egy Barabbás nevű ember; ezt azokkal a lázadókkal fogták el, akik a zendülés alkalmával gyilkoltak.</verse>
				<verse number="8">És a sokaság felvonulva, kezdte Pilátust arra kérni, amit máskor is megtett nekik.</verse>
				<verse number="9">Pilátus pedig felelt nekik: Akarjátok, hogy elbocsássam nektek a zsidók királyát?</verse>
				<verse number="10">Tudta ugyanis, hogy a papi fejedelmek irigységből adták őt kézre.</verse>
				<verse number="11">A papi fejedelmek azonban felbujtogatták a sokaságot, hogy inkább Barabbást bocsássa el nekik.</verse>
				<verse number="12">Ekkor Pilátus ismét megszólalt és ezt mondta nekik: Mit tegyek tehát azzal, akit ti a zsidók királyának mondotok?</verse>
				<verse number="13">És azok ismét kiáltottak: Feszítsd meg!</verse>
				<verse number="14">Pilátus pedig így szólt nekik: De hát mi rosszat cselekedett? Ám azok csak annál jobban kiáltották: Feszítsd meg!</verse>
				<verse number="15">Pilátus pedig eleget akart tenni a sokaságnak, és elbocsátotta nekik Barabbást, Jézust viszont megostoroztatta és kiszolgáltatta, hogy megfeszítsék.</verse>
				<verse number="16">A katonák pedig elvitték őt a palota belsejébe — a várba — és összehívták az egész csapatot.</verse>
				<verse number="17">És bíborba öltöztették őt; fejére tövisből font koszorút tettek.</verse>
				<verse number="18">Majd elkezdték őt köszönteni: Üdvözlégy, zsidók királya!</verse>
				<verse number="19">És verték a fejét nádvesszővel és köpdöstök és térdhajtással tisztelegtek előtte.</verse>
				<verse number="20">Mikor pedig kicsúfolták, lehúzták róla a bíbor ruhát és a maga ruháiba Öltöztették. Ezután kivezették, hogy megfeszítsék.</verse>
				<verse number="21">És kényszerítettek egy mellettük elmenő embert, bizonyos cirénei Simont, aki a mezőről jött, Sándor és Rúfus atyját, hogy vigye az ő keresztjét.</verse>
				<verse number="22">így vitték őt a Golgota nevű helyre, ami megmagyarázva annyi, mint: Koponyahely.</verse>
				<verse number="23">És mirhás bort adtak neki inni, de nem fogadta el.</verse>
				<verse number="24">És megfeszítették őt. Sorsvetéssel elosztották a ruháit, hogy ki melyiket kapja.</verse>
				<verse number="25">Három óra volt pedig, mikor megfeszítették.</verse>
				<verse number="26">Elítéltetésének oka pedig így volt felírva: A ZSIDÓK KIRÁLYA.</verse>
				<verse number="27">Két rablót is megfeszítettek vele, egyiket jobb, a másikat bal keze felől.</verse>
				<verse number="28">Így teljesedett be az Írás, amely ezt mondja: És bűnösök közé számláltatott.</verse>
				<verse number="29">Az arra menők pedig káromolták őt, fejüket hajtogatva és ezt mondva: Ej, te, aki lerontod a templomot és három nap alatt felépíted,</verse>
				<verse number="30">szabadítsd meg magadat és szállj le a keresztről!</verse>
				<verse number="31">Hasonlóképen csúfolták őt egymás közt a papi fejedelmek is, az írástudókkal együtt és azt mondták: Másokat megtartott; magát nem bírja megtartani.</verse>
				<verse number="32">A Krisztus, Izrael királya, szálljon le most a keresztről, hogy lássuk és higgyünk. Akiket vele feszítettek meg, azok is szidalmazták őt.</verse>
				<verse number="33">Mikor pedig hat óra lett, sötétség támadt az egész földön kilenc óráig.</verse>
				<verse number="34">És kilenc órakor Jézus hangosan így kiáltott: Elói, Elói, lama sabaktáni? Ami lefordítva annyi, mint: Én Istenem, Én Istenein, miért hagytál el engem?</verse>
				<verse number="35">Mikor ezt az ott állók közül némelyek meghallották, így szóltak: Imé, Illést hívja.</verse>
				<verse number="36">Egy ember pedig odafutott, megtöltött egy szivacsot ecettel és azt nádszálra tűzve, inni adott neki és ezt mondta: Hagyjátok! lássuk, vajjon eljön-e Illés, hogy levegye őt?</verse>
				<verse number="37">Jézus pedig hangos kiáltással kilehelte lelkét.</verse>
				<verse number="38">És a templom kárpitja felülről az aljáig kettéhasadt.</verse>
				<verse number="39">Mikor pedig a vele szemben álló százados látta, hogy ekként lehelte ki lelkét, így szólt: Bizony ez az ember Isten Fia volt!</verse>
				<verse number="40">De voltak ott asszonyok is, akik távolról nézték: köztük a magdalai Mária, és Mária, a kis Jakab és József anyja és Salóme.</verse>
				<verse number="41">Ezek, mikor Galileában volt, követték őt és szolgáltak neki és sok más asszony, akik vele mentek fel Jeruzsálembe</verse>
				<verse number="42">És mikor már este lett — mivel az ünnepre való előkészülés napja volt vagyis szombat előtti nap —</verse>
				<verse number="43">eljött arimatiai József, tekintélyes tanácstag, aki maga is várta az Isten országát. Ez bátor elhatározással bement Pilátushoz és elkérte Jézus testét.</verse>
				<verse number="44">Pilátus pedig csodálkozott, hogy már meghalt, és miután magához hívatta a századost, megkérdezte tőle, hogy régen halt-e meg?</verse>
				<verse number="45">Mikor ezt a századostól megtudta, odaajándékozta a testet Józsefnek.</verse>
				<verse number="46">Ő pedig gyolcsot vásárolt, levette őt, begöngyölte a gyolcsba és elhelyezte egy kősziklába vágott sírboltba és követ hengerített a sírbolt szájához.</verse>
				<verse number="47">A magdalai Mária és Mária, a József anyja, nézték, hogy hová helyezték őt.</verse>
			</chapter>
			<chapter number="16">
				<verse number="1">Mikor pedig elmúlt a szombat, a magdalai Mária, és Mária, Jakab anyja és Salóme drága keneteket vásároltak, hogy elmenjenek és megkenjék őt.</verse>
				<verse number="2">És korán reggel, a hét első napján a sírbolthoz mentek napkeltekor.</verse>
				<verse number="3">És azt mondták egymás között: Ki hengeríti el nekünk a követ a sírbolt szájáról?</verse>
				<verse number="4">És amikor odatekintettek, látták, hogy a kő el van hengerítve. Pedig igen nagy volt.</verse>
				<verse number="5">És bemenve a sírboltba, láttak egy fehér ruhába öltözött ifjút ülni jobb felől, és megrémültek.</verse>
				<verse number="6">Az pedig így szólt hozzájuk: Ne féljetek! A názáreti Jézust keresitek, akit megfeszítettek; feltámadott, nincsen itt. Íme a hely, ahová őt helyezték.</verse>
				<verse number="7">De menjetek el, mondjátok meg tanítványainak és Péternek, hogy előttetek megy Galileába: ott majd meglátjátok őt, amint megmondta nektek.</verse>
				<verse number="8">És kijöttek és elfutottak a sírbolttól, mert félelem és remegés fogta el őket, úgyhogy senkinek sem szóltak semmit, mert féltek.</verse>
				<verse number="9">Mikor pedig a hét első napján korán reggel feltámadott, megjelent először magdalai Máriának, akiből hét ördögöt űzött volt ki.</verse>
				<verse number="10">Ez elment és hírül adta a történteket azoknak, akik vele voltak és most keseregtek és sírtak.</verse>
				<verse number="11">Azok pedig, mikor hallották, hogy él és Mária látta, nem hitték el.</verse>
				<verse number="12">Ezután pedig kettőnek jelent meg közülük más alakban, útközben, mikor a vidékre mentek.</verse>
				<verse number="13">Ezek is elmentek és hírül adták a többieknek. De azoknak sem hittek.</verse>
				<verse number="14">Későbben, mikor asztalnál ültek, megjelent magának a tizenegynek és szemükre vetette hitetlenségüket és keményszívűségüket, hogy nem hittek azoknak, akik látták őt, miután feltámadt.</verse>
				<verse number="15">És így szólt hozzájuk: Menjetek e széles világra, hirdessétek az evangéliumot minden teremtménynek.</verse>
				<verse number="16">Aki hisz és megkeresztelkedik, üdvözül; aki pedig nem hisz, elkárhozik.</verse>
				<verse number="17">Azokat pedig, akik hisznek, ilyen jelek követik: az én nevemben ördögöket űznek ki, új nyelveken szólanak,</verse>
				<verse number="18">kígyókat vesznek kezükbe és ha valami halálost isznak, semmiképpen sem árt nekik; ha betegekre teszik a kezüket, azok meggyógyulnak.</verse>
				<verse number="19">Miután pedig az Úr Jézus szólott nekik, felvitetett a mennybe és az Isten jobbjára ült.</verse>
				<verse number="20">Azok pedig elmentek, mindenütt hirdették az igét, és az Úr együtt munkálkodott velük és megerősítette az igét azokkal a jelekkel, amelyek kísérték azt</verse>
			</chapter>
		</book>
		<book number="42">
			<chapter number="1">
				<verse number="1">Mivel sokan megkísérelték írásba foglalni azoknak az eseményeknek elbeszélését, amelyek köztünk végbementek,</verse>
				<verse number="2">amint ránk hagyták azok, akik kezdettől fogva szemtanúi és szolgái voltak az igének:</verse>
				<verse number="3">jónak láttam én is, aki eleitől fogva mindennek gondosan végére jártam, hogy azokat neked helyes rendben leírjam, nemes Teofilus,</verse>
				<verse number="4">hogy teljesen megismerd azoknak a tanításoknak a megbízhatóságát, amelyek felől oktatást nyertél.</verse>
				<verse number="5">Heródesnek, Júdea királyának idejében élt egy Zakariás nevű pap Abija rendjéből; felesége pedig Áron leányai közül való volt, neve Erzsébet.</verse>
				<verse number="6">Mind a ketten igazak voltak az Isten előtt és az Úrnak minden parancsolatában és rendelésében feddhetetlenül jártak.</verse>
				<verse number="7">De nem volt nekik gyermekük, mert Erzsébet meddő volt és már mind a ketten idős emberek voltak.</verse>
				<verse number="8">Történt pedig, hogy mikor az ő rendjének sorában papi szolgálatot végzett az Isten előtt,</verse>
				<verse number="9">a papi tiszt szokása szerint rákerült a sor, hogy bemenjen az Úr templomába és füstölő áldozatot mutasson be.</verse>
				<verse number="10">És a nép egész sokasága künn imádkozott a füstölő-áldozat idején.</verse>
				<verse number="11">Ekkor megjelent neki az Úr angyala, a füstölőoltártól jobbra állva.</verse>
				<verse number="12">És láttára megdöbbent Zakariás és félelem szállta meg.</verse>
				<verse number="13">De az angyal azt mondta neki: Ne félj, Zakariás, mert könyörgésed meghallgattatott és feleséged, Erzsébet, fiat fog neked szülni, akit nevezz Jánosnak.</verse>
				<verse number="14">Ez neked örömödre és vígságodra lesz és sokan fognak örvendezni a születésén;</verse>
				<verse number="15">mert nagy lesz az Úr előtt; és bort és részegítő italt nem iszik és betelik Szentlélekkel anyja méhétől fogva.</verse>
				<verse number="16">És Izrael fiai közül sokakat megtérít az Úrhoz, az ő Istenükhöz.</verse>
				<verse number="17">És ő előtte jár majd Illés lelkével és erejével, hogy az atyák szívét a fiakhoz térítse és az engedetleneket kegyes gondolkodásra, hogy készítsen az Úrnak tökéletes népet.</verse>
				<verse number="18">Ekkor Zakariás így szólt az angyalnak: Miről tudhatom én ezt meg: mert én öreg vagyok és a feleségem is igen idős.</verse>
				<verse number="19">De az angyal azt mondta neki: Én Gábriel vagyok, aki az Isten előtt állok s azért Küldettem, hogy beszéljek veled és ezeket az örvendetes dolgokat hírül adjam neked.</verse>
				<verse number="20">És íme megnémulsz és nem szólhatsz mindaddig a napig, amelyen ezek meglesznek; mivel nem hittél az én beszédeimnek, amelyek beteljesednek a maguk idejében.</verse>
				<verse number="21">A nép pedig várta Zakariást és csodálkozott, hogy késik a templomban.</verse>
				<verse number="22">És amikor kijött, nem tudott velük beszélni, amiből megértették, hogy látomást látott a templomban. Mert csak integetett nekik és néma maradt.</verse>
				<verse number="23">És történt, hogy mikor leteltek szolgálatának napjai, elment haza.</verse>
				<verse number="24">E napok után pedig fogant méhében felesége, Erzsébet, és teljes visszavonultságban élt öt hónapig, és ezt mondta:</verse>
				<verse number="25">Így cselekedett velem az Úr azokban a napokban, amelyekben rám tekintett, hogy elvegye gyalázatomat az emberek között.</verse>
				<verse number="26">A hatodik hónapban pedig elküldötte Isten Gábriel angyalt Galileának Názáret nevű városába,</verse>
				<verse number="27">egy szűzhöz, aki a Dávid házából való József nevű férfival volt eljegyezve. A szűz neve pedig Mária</verse>
				<verse number="28">És bemenve őhozzá, így szólt: Üdvözöllek, te kegyelembe fogadott az Úr veled van, áldott vagy te az asszonyok között.</verse>
				<verse number="29">Ő pedig nagy zavarba jött a beszéd miatt és elgondolkozott, hogy minő köszöntés ez.</verse>
				<verse number="30">És szólt neki az angyal: Ne félj, Mária, mert kegyelmet találtál az Istennél.</verse>
				<verse number="31">És íme fogansz méhedben és szülsz fiat, akit nevezz Jézusnak.</verse>
				<verse number="32">Ez nagy lesz és a Magasságos Fiának fogják hívni, és neki adja az Úr Isten az ő atyjának, Dávidnak trónját.</verse>
				<verse number="33">És uralkodik Jákob házán mindörökké; és országlásának nem lesz vége.</verse>
				<verse number="34">Mária pedig így szólt az angyalnak: Hogyan lesz ez, hiszen férfit nem ismerek</verse>
				<verse number="35">És az angyal azt mondta neki: A Szentlélek száll reád és a Magasságos ereje árnyékoz meg téged; azért a születendőt is Szentnek hívják, Isten Fiának.</verse>
				<verse number="36">És íme Erzsébet, a te rokonod, akit meddőnek mondanak, szintén fiút fogant öreg korában és ez már a hatodik hónapja neki.</verse>
				<verse number="37">Mert az Istennél semmi sem lehetetlen.</verse>
				<verse number="38">Szólott pedig Mária: íme, az Úr szolgálóleánya! Legyen velem a te beszéded szerint. És eltávozott tőle az angyal.</verse>
				<verse number="39">Mária pedig azokban a napokban felkelt és nagy sietve elment a hegyvidékre, Júda egyik városában;</verse>
				<verse number="40">bement Zakariás házába és köszöntötte Erzsébetet.</verse>
				<verse number="41">Történt pedig, hogy mikor Erzsébet meghallotta a köszöntést, a magzat repesett az ő méhében. És megtelt Erzsébet Szentlélekkel,</verse>
				<verse number="42">és hangos szóval kiáltott: Áldott vagy te az asszonyok között és áldott a te méhednek gyümölcse!</verse>
				<verse number="43">És hogyan történik velem, hogy az én Uram anyja eljön hozzám?</verse>
				<verse number="44">Mert íme, mihelyt köszöntésed hangja fülembe hatott, méhemben a magzat repesni kezdett örömében.</verse>
				<verse number="45">És boldog az, aki hitte, hogy beteljesednek azok, amiket az Úr mondott neki.</verse>
				<verse number="46">Akkor szólott Mária: Magasztalja az én lelkem az Urat</verse>
				<verse number="47">és örvendez az én lelkem megtartó Istenemben,</verse>
				<verse number="48">hogy rátekintett szolgálóleányának megalázott állapotára. Mert íme mostantól fogva boldognak mond engem minden nemzedék.</verse>
				<verse number="49">Mert nagy dolgokat cselekedett velem a Hatalmas, és szent az ő neve!</verse>
				<verse number="50">És irgalma nemzedékről – nemzedékre megmarad azokon akik őt félik.</verse>
				<verse number="51">Hatalmas dolgokat művelt karjával; szétszórta azokat, aki szívük gondolatában felfuvalkodtak.</verse>
				<verse number="52">Ledöntötte a hatalmasokat trónjukról és felmagasztalta az alázatosakat.</verse>
				<verse number="53">Éhezőket töltött be javakkal és gazdagokat küldött el üresen.</verse>
				<verse number="54">Felkarolta Izraelt, az ő szolgáját, hogy megemlékezzék irgalmáról,</verse>
				<verse number="55">amint szólott atyáinkhoz, Ábrahámhoz s az ő magvához mindörökké.</verse>
				<verse number="56">Mária pedig vele maradt, mintegy három hónapig; azután hazatért.</verse>
				<verse number="57">Mikor betelt Erzsébet szülésének ideje, fiat szült.</verse>
				<verse number="58">És meghallották szomszédai és rokonai, hogy az Úr nagy kegyelmet cselekedett vele; és együtt örültek vele.</verse>
				<verse number="59">És nyolcadnapon eljöttek, hogy körülmetéljék a gyermeket; és atyja nevéről Zakariásnak akarták őt nevezni.</verse>
				<verse number="60">Anyja azonban szót emelt és ezt mondta: Nem; hanem legyen a neve János.</verse>
				<verse number="61">És szóltak neki: Senki sincs rokonságodban, akit ezen a néven neveznének.</verse>
				<verse number="62">És intettek atyjának, hogy minek akarja neveztetni?</verse>
				<verse number="63">Az pedig táblát kért, és e szavakat írta rá: János a neve. És mindnyájan elcsodálkoztak.</verse>
				<verse number="64">Ekkor azonnal megnyílt a szája, megoldódott a nyelve, beszélt és áldotta az Istent.</verse>
				<verse number="65">És félelem szállott minden szomszédjukra: és Júdea egész hegyvidékén elhíresztelték mindezeket.</verse>
				<verse number="66">És akik hallották, szívükre vették és így szóltak: vajjon mi lesz ebből a gyermekből? És az Úr keze volt vele.</verse>
				<verse number="67">És Zakariás, az ő atyja, megtelt Szentlélekkel és prófétált:</verse>
				<verse number="68">Áldott az Úr, Izrael Istene, mert rátekintett az ő népére és váltságot szerzett neki,</verse>
				<verse number="69">és felemelte az üdvösség szarvát nekünk, Dávidnak, az ő gyermekének házában,</verse>
				<verse number="70">amint szólt ősidőktől fogva szent prófétáinak szája által,</verse>
				<verse number="71">hogy megszabadít minket ellenségeinktől és mindazoknak kezéből, akik gyűlölnek minket;</verse>
				<verse number="72">hogy irgalmat cselekedjék a mi atyáinkkal és megemlékezzék szent szövetségéről,</verse>
				<verse number="73">az esküvésről, amellyel megesküdött Ábrahámnak, a mi atyánknak, hogy megadja nekünk,</verse>
				<verse number="74">hogy megszabadulva ellenségeink kezéből, félelem nélkül szolgáljunk neki</verse>
				<verse number="75">szentségben és igazságban ő előtte életünk minden napján.</verse>
				<verse number="76">Te pedig, kis gyermek, a Magasságos prófétájának neveztetel; mert az Úr előtt jársz, hogy elkészítsd az ő útjait,</verse>
				<verse number="77">hogy közöld az ő népével az üdvösség ismeretét, amire a bűneik bocsánata által jutnak el</verse>
				<verse number="78">a mi Istenünk könyörülő irgalmasságából, amellyel meglátogat minket a Naptámadat a magasságból,</verse>
				<verse number="79">hogy megjelenjék azoknak, akik sötétségben és a halál árnyékában ülnek, hogy lábunkat a békesség útjára igazgassa.</verse>
				<verse number="80">A kis gyermek pedig növekedett és erősödött lélekben; és a pusztában volt mindaddig a napig, amelyen nyilvánosan fellépett Izrael előtt.</verse>
			</chapter>
			<chapter number="2">
				<verse number="1">És történt azokban a napokban, hogy Augusztus császár rendeletet adott ki, hogy az egész lakott földet Össze kell írni.</verse>
				<verse number="2">Ez az első összeírás akkor történt, mikor Szíriában Cirénius volt a helytartó.</verse>
				<verse number="3">És mindenki elment az összeírásra, kiki a maga városába.</verse>
				<verse number="4">Így ment fel József is Galileából, Názáret városából Júdeába, Dávid városába, amelyet Betlehemnek neveznek, mivel Dávid házából és nemzetségéből való volt,</verse>
				<verse number="5">hogy beírják Máriával, aki neki el volt jegyezve feleségül és várandós volt.</verse>
				<verse number="6">És történt, hogy mikor ott voltak, elérkezett az ő szülésének ideje</verse>
				<verse number="7">és megszülte az ő elsőszülött fiát; és bepólyálta őt és a jászolba fektette, mivel nem volt számukra hely a vendégfogadó házban.</verse>
				<verse number="8">Voltak pedig pásztorok azon a vidéken, akik künn a mezőn tanyáztak és őrködve vigyáztak éjtszaka nyájuk mellett.</verse>
				<verse number="9">És az Úr angyala odaállott eléjük és az Úr fényessége körülragyogta őket, úgyhogy nagy félelemmel megfélemlettek.</verse>
				<verse number="10">De az angyal azt mondta nekik: Ne féljetek, íme hirdetek nektek nagy örömet, mely az egész népnek öröme lesz,</verse>
				<verse number="11">mert megszületett nektek ma a Megtartó, aki az Úr Krisztus a Dávid városában.</verse>
				<verse number="12">Ez pedig nektek a jel: találtok egy kis gyermeket, aki bepólyálva fekszik a jászolban.</verse>
				<verse number="13">És az angyallal hirtelen mennyei seregek sokasága jelent meg, akik dicsérték az Istent és ezt mondták:</verse>
				<verse number="14">Dicsőség a magasságban Istennek és a földön békesség és az emberek között jóakarat.</verse>
				<verse number="15">És történt, hogy mikor az angyalok elmentek tőlük a mennybe, a pásztorok így szóltak egymáshoz: Menjünk el egész Betlehemig és lássuk meg, ami történt, amit az Úr tudtunkra adott.</verse>
				<verse number="16">Elmentek azért sietve és megtalálták Máriát és Józsefet, meg a jászolban fekvő kis gyermeket.</verse>
				<verse number="17">Amikor pedig meglátták, elbeszélték mindazt, amit e gyermek felől mondtak nekik.</verse>
				<verse number="18">És mindenki, aki hallotta, elcsodálkozott a pásztorok elbeszélésén.</verse>
				<verse number="19">Mária pedig mindezeket a beszédeket megjegyezte és szívében forgatta.</verse>
				<verse number="20">A pásztorok azután visszatértek, dicsőítve és magasztalva az Istent mindenért, amit hallottak és láttak, amint megmondatott nekik.</verse>
				<verse number="21">Mikor pedig betelt a nyolc nap, hogy őt körül kellett metélni, Jézusnak nevezték el őt, amint az angyal nevezte, mielőtt fogant anyja méhében.</verse>
				<verse number="22">Majd mikor Mózes törvénye szerint beteltek tisztulásuk napjai, felvitték őt Jeruzsálembe, hogy bemutassák az Úrnak,</verse>
				<verse number="23">amint meg van írva az Úr törvényében, hogy minden elsőszülött fiú az Úrnak szenteltessék,</verse>
				<verse number="24">és hogy áldozatot adjanak aszerint, amint megmondatott az Úr törvényében: egy pár gerlicét vagy két galambfiókát.</verse>
				<verse number="25">És íme volt Jeruzsálemben egy Simeon nevű igaz és istenfélő ember, aki várta Izrael megvígasztaltatását és a Szentlélek volt rajta.</verse>
				<verse number="26">Ennek a Szentlélek kinyilatkoztatta, hogy addig nem lát halált, amíg meg nem látja az Úrnak Krisztusát.</verse>
				<verse number="27">És a Lélek indításából a templomba ment; mikor a gyermek Jézust bevitték szülei, hogy érte a törvény szokása szerint cselekedjenek,</verse>
				<verse number="28">akkor karjaiba vette és áldotta az Istent:</verse>
				<verse number="29">Mostan bocsátod el, Uram, a te szolgádat a te beszéded szerint, békességben,</verse>
				<verse number="30">mert látták az én szemeim a te üdvösségedet,</verse>
				<verse number="31">amelyet készítettél minden nép szeme láttára,</verse>
				<verse number="32">világosságul a pogányok megvilágosítására, és népednek, Izraelnek dicsőségére.</verse>
				<verse number="33">József pedig és az ő anyja csodálkoztak a felőle mondottakon.</verse>
				<verse number="34">Majd megáldotta őket Simeon és így szólt Máriához, az ő anyjához: Íme ez arra rendeltetett, hogy általa sokan elessenek és felkeljenek Izraelben és jel legyen, amelynek sokan ellene mondanak,</verse>
				<verse number="35">— még a te lelkedet is áthatja az éles kard, — hogy sok szív gondolatai nyilvánvalókká legyenek.</verse>
				<verse number="36">És volt egy prófétaasszony, Anna, Fánuel leánya, Aser törzséből. Ez nagyon élemedett korú volt, miután hajadonkora után hét évig élt férjével,</verse>
				<verse number="37">és már nyolcvannégy esztendős özvegy volt. Ez nem távozott a templomból, hanem böjtökkel és imádságokkal szolgált éjjel és nappal.</verse>
				<verse number="38">Ez is odaállott ugyanabban az órában, hálát adott az Úrnak és szólott felőle mindazoknak, akik Jeruzsálem megváltását várták.</verse>
				<verse number="39">És mikor mindent elvégeztek az Úr törvénye szerint, visszatértek Galileába, az ő városukba, Názáretbe.</verse>
				<verse number="40">A kis gyermek pedig növekedett és erősödött lélekben, megteljesedve bölcsességgel, és az Isten kegyelme volt rajta.</verse>
				<verse number="41">Szülei pedig évenként feljártak Jeruzsálembe a húsvét ünnepére.</verse>
				<verse number="42">És amikor tizenkét esztendős lett, szintén felmentek Jeruzsálembe, az ünnepi szokás szerint.</verse>
				<verse number="43">Mikor pedig az ünnepnapok elteltével hazafelé indultak, a gyermek Jézus visszamaradt Jeruzsálemben, de a szülei ezt nem vették észre.</verse>
				<verse number="44">Azt gondolták, hogy az úti társaságban van, és egynapi járóföldet mentek és csak akkor keresték őt a rokonok és ismerősök között.</verse>
				<verse number="45">És mikor nem találták, visszamentek Jeruzsálembe, és keresték őt.</verse>
				<verse number="46">És harmadnapra megtalálták a templomban, a tanítómesterek között ülve, amint hallgatta és kérdezgette őket.</verse>
				<verse number="47">És mindnyájan, akik őt hallgatták, elcsodálkoztak az értelmén és feleletein.</verse>
				<verse number="48">És megpillantva őt, megdöbbentek és az anyja így szólt hozzá: Fiam, miért tetted ezt velünk? Íme atyád és én nagy bánattal keresünk téged.</verse>
				<verse number="49">Ő pedig felelt nekik: Mi dolog, hogy engem kerestetek? Nem tudjátok, hogy nekem az én Atyám dolgaival kell foglalkoznom?</verse>
				<verse number="50">De ők nem értették azt a beszédet, amit mondott nekik.</verse>
				<verse number="51">És visszatért velük és lement Názáretbe és engedelmes volt nekik. Anyja pedig mindezeket a beszédeket gondosan megőrizte szívében.</verse>
				<verse number="52">És Jézus gyarapodott bölcsességben, és teste állapotában és az Isten és az emberek előtt való kedvességben</verse>
			</chapter>
			<chapter number="3">
				<verse number="1">Tiberius császár uralkodásának tizenötödik esztendejében pedig, mikor Júdea helytartója Poncius Pilátus, Galilea negyedes-fejedelme Heródes, Iturea és Trahónitis tartományának negyedesfejedelme az ő testvére, Fülöp, Abiléné negyedesfejedelme meg Lizániás volt,</verse>
				<verse number="2">Annás és Kajafás főpapsága alatt: szólt az Úr Jánoshoz, Zakariás fiához a pusztában.</verse>
				<verse number="3">És bejárta a Jordán egész környékét, és hirdette a megtérés keresztségét a bűnök bocsánatára.</verse>
				<verse number="4">Amint meg van írva Ésaiás próféta beszédeinek könyvében: Kiáltó szó a pusztában: Készítsétek az Úr útjai: egyengessétek ösvényeit!</verse>
				<verse number="5">Minden völgy töltessék fel, minden hegy és halom hordassék le, és a görbe utak egyenesekké és az egyenetlenek simákká legyenek,</verse>
				<verse number="6">és lássa meg mindenki az Isten szabadítását.</verse>
				<verse number="7">Szólott azért a sokaságnak, amely kiment hozzá, hogy általa megkeresztelkedjék: Mérges kígyók fajzatai, ki figyelmeztetett titeket, hogy a bekövetkező harag elől meneküljetek?</verse>
				<verse number="8">Teremjetek azért a megtéréshez méltó gyümölcsöket és ne mondogassátok magatokban: Ábrahám a mi atyánk, mert mondom nektek, hogy Isten ezekből a kövekből is támaszthat fiakat Ábrahámnak.</verse>
				<verse number="9">A fejsze pedig már a fák gyökerére vettetett: azért minden fa, amely jó gyümölcsöt nem terem, kivágattatik és tűzre vettetik.</verse>
				<verse number="10">És megkérdezte tőle a sokaság: Mit cselekedjünk tehát?</verse>
				<verse number="11">Ő pedig így felelt nekik: Akinek két ruhája van, az egyiket adja oda annak, akinek nincs, és akinek ennivalója van, hasonlóképen cselekedjék.</verse>
				<verse number="12">És vámszedők is mentek hozzá, hogy megkeresztelkedjenek és azt mondták neki: Mester, mit cselekedjünk?</verse>
				<verse number="13">Ő pedig felelt nekik: A megszabottnál többet ne követeljetek.</verse>
				<verse number="14">Majd megkérdezték tőle a katonák is: Hát mi mit cselekedjünk? És ő így felelt nekik: Senkit ne zsaroljatok, se ki ne fosszatok és elégedjetek meg a zsoldotokkal.</verse>
				<verse number="15">Mikor pedig a nép feszült várakozásban volt és szívükben mind azon gondolkodtak János felő1, hogy vajjon nem Ő-e a Krisztus?</verse>
				<verse number="16">János mindnyájuknak így felelt: Én ugyan vízzel keresztellek titeket, de jön, aki erősebb nálam és én nem vagyok méltó, hogy saruja szíját megoldjam: ő majd Szentlélekkel és tűzzel keresztel meg titeket.</verse>
				<verse number="17">Annak kezében ott van a szórólapát, hogy megtisztítsa szérűjét és a gabonát csűrébe takarítsa; a polyvát pedig megégeti majd olthatatlan tűzzel.</verse>
				<verse number="18">Még sok egyébre is intette őket és hirdette az evangéliomot a népnek.</verse>
				<verse number="19">Heródest pedig, a negyedes-fejedelmet, megfeddette Heródiás miatt, a testvérének, Fülöpnek felesége miatt és mind ama gaztettek miatt, amelyeket cselekedett.</verse>
				<verse number="20">Mindezt Heródes még azzal tetézte, hogy Jánost tömlöcbe vettette.</verse>
				<verse number="21">Történt pedig, hogy mikor az egész nép megkeresztelkedett és Jézus is megkeresztelkedett és imádkozott, megnyílt az ég,</verse>
				<verse number="22">és leszállt rá a Szentlélek testi alakban, mint egy galamb és szó hangzott a mennyből: Te vagy az én szeretett Fiam, benned gyönyörködöm.</verse>
				<verse number="23">Maga Jézus pedig, mikor működését megkezdte, mintegy harminc esztendős volt. Ő, mint gondolták, József fia volt, ez pedig Hélié,</verse>
				<verse number="24">ez Mattáté, ez Lévié, ez Melkié, ez Jannáé, ez Józsefé,</verse>
				<verse number="25">ez Mattatiásé, ez Ámósé, ez Naumé, ez Eslié, ez Naggaié,</verse>
				<verse number="26">ez Maáté, ez Mattatiásé, ez Sémeié, ez Jóseké, ez Jódáé,</verse>
				<verse number="27">ez Jóánásé, ez Kosáé, ez Zorobábelé, ez Salátielé, ez Nérié,</verse>
				<verse number="28">ez Melkié, ez Addié, ez Kósámé, ez Elmodámó, ez Éré,</verse>
				<verse number="29">ez Jóséé, ez Eliézeró, ez Jórimé, ez Mattáté, ez Lévié,</verse>
				<verse number="30">ez Simeoné, ez Júdáé, ez Józsefé, ez Jónámé, ez Eliákimé,</verse>
				<verse number="31">ez Méleáó, ez Mennáé, ez Mattátáé, ez Nátáné, ez Dávidé,</verse>
				<verse number="32">ez Jesséé, ez Obedé, ez Boázé, ez Sálmóné, ez Naássoné,</verse>
				<verse number="33">ez Aminádábé, az Adminé, ez Arnié? ez Esrómé, ez Fáresé, ez Júdáé,</verse>
				<verse number="34">ez Jákobé, ez Izsáké, ez Ábrahámé, ez Táróé, az Náhóré,</verse>
				<verse number="35">ez Serúké, ez Reué, ez Pelegé, ez Héberé, ez Seláé,</verse>
				<verse number="36">ez Kainámé, ez Arpaksádé, ez Sémé, ez Nóéé, ez Lámeké,</verse>
				<verse number="37">ez Metúselahé, ez Enóké, ez Járedé, ez Mahalalélé, ez Kénáné,</verse>
				<verse number="38">ez Enósé, ez Sété, ez Ádámé, ez pedig az Istené.</verse>
			</chapter>
			<chapter number="4">
				<verse number="1">Jézus pedig Szentlélekkel telve, visszatért a Jordántól és a Lélektől vezetve a pusztában tartózkodott</verse>
				<verse number="2">negyven napig, ahol az ördög megkísértette. És azokban a napokban nem evett semmit, de mikor azok elmúltak, megéhezett.</verse>
				<verse number="3">És szólott hozzá az ördög: Ha Isten Fia vagy, mondd ennek a kőnek, hogy változzék kenyérré.</verse>
				<verse number="4">Jézus azonban felelt neki: Meg van írva, hogy nemcsak kenyérrel él az ember, hanem Istennek minden igéjével.</verse>
				<verse number="5">Majd felvitte őt az ördög egy magas hegyre, megmutatta neki a világ minden országát egy pillanat alatt,</verse>
				<verse number="6">és így szóit neki az ördög: Neked adom mindezt a hatalmat és azoknak dicsőségét, mert nekem adatott ez és én annak adom, akinek akarom.</verse>
				<verse number="7">Azért, ha leborulsz előttem, mindez a tiéd lesz.</verse>
				<verse number="8">Jézus pedig így felelt neki: Távozz, Sátán! Az Urat, a te Istenedet imádd és csak neki szolgálj.</verse>
				<verse number="9">Azután Jeruzsálembe vitte őt és a templom párkányára állította és azt mondta neki: Ha Isten Fia vagy, vesd le magadat innét;</verse>
				<verse number="10">mert meg van írva: Az ő angyalainak parancsol felőled, hogy őrizzenek meg téged;</verse>
				<verse number="11">és: Kezükön hordoznak majd téged, hogy soha meg ne üsd lábadat a kőben.</verse>
				<verse number="12">Jézus pedig azt mondta neki: Megmondatott: Ne kísértsd az Urat, a te Istenedet.</verse>
				<verse number="13">És miután az ördög elvégzett minden kísértést, eltávozott tőle egy időre.</verse>
				<verse number="14">Jézus pedig visszatért a Lélek erejével Galileába és elterjedt felőle a hír az egész környéken.</verse>
				<verse number="15">És tanított zsinagógáikban és mindenki dicsőítette.</verse>
				<verse number="16">És elment Názáretbe, ahol felnövekedett és szokása szerint bement szombatnapon a zsinagógába és felállott olvasni.</verse>
				<verse number="17">És Ésaiás próféta könyvét adták oda neki s amint a könyvet kinyitotta, arra a helyre talált, ahol ez volt megírva:</verse>
				<verse number="18">Az Úr Lelke van rajtam, mivel felkent engem, hogy a szegényeknek az evangéliomot hirdessem; elküldött engem, — hogy a töredelmes szívűeket meggyógyítsam — hogy a foglyoknak szabadulást hirdessek és a vakoknak szemük megnyílását, hogy szabadon bocsássam a lesújtottakat, (A 18. versben gondolatjel közé tett szavak a legrégibb kéziratokban nincsenek meg.)</verse>
				<verse number="19">hogy hirdessem az Úr kedves esztendejét.</verse>
				<verse number="20">Azután a könyvet becsukta, oda adta a szolgának és leült. És a zsinagógában mindenkinek a szeme rajta függött.</verse>
				<verse number="21">Ő pedig kezdett hozzájuk szólani: Ma teljesedett be ez az írás, amelyet éppen most hallottatok.</verse>
				<verse number="22">És mindnyájan tetszésüket nyilvánították és álmélkodtak a kedves szavakon, amelyek az ő szájából származtak és ezt mondták: Nem a József fia ez?</verse>
				<verse number="23">És felelt nekik: Bizonyára azt a közmondást idézitek nekem: Orvos, gyógyítsd meg magadat! Amiről hallottuk, hogy Kapernaumban megtörtént, cselekedd meg mindazt itt, a te hazádban is.</verse>
				<verse number="24">Majd így folytatta: Bizony mondom nektek, hogy egy próféta sem kedves a maga hazájában.</verse>
				<verse number="25">De igazán mondom nektek, hogy Illés idejében sok özvegyasszony volt Izraelben, mikor az ég három esztendeig és hat hónapig be volt zárva, úgyhogy az egész tartományban nagy éhínség támadt;</verse>
				<verse number="26">ám azok közül senkihez sem küldetett Illés, csak Szidon vidékén Sareptába egy özvegyasszonyhoz.</verse>
				<verse number="27">És Elizeus próféta idejében sok bélpoklos volt Izraelben, de azok közűl egy sem tisztult meg, csak a szír Námán.</verse>
				<verse number="28">És a zsinagógában mindnyájan haraggal teltek meg, mikor ezeket hallották.</verse>
				<verse number="29">És felkeltek és kiűzték őt a városon kívül és felvitték annak a hegynek a szélére, amelyen városuk épült, hogy letaszítsák onnan.</verse>
				<verse number="30">Ő azonban áthaladva köztük, eltávozott.</verse>
				<verse number="31">És lement Kapernaumba, Galilea városába és tanította őket szombatnapokon.</verse>
				<verse number="32">És csodálkoztak tanításán, mert beszéde hatalmas volt.</verse>
				<verse number="33">És volt a zsinagógában egy tisztátalan, ördögi lélektől megszállott ember, aki fennhangon kiállott:</verse>
				<verse number="34">Hah, mi közünk hozzád, názáreti Jézus? Azért jöttél, hogy elpusztíts minket? Tudom, ki vagy: az Isten Szentje!</verse>
				<verse number="35">Jézus azonban megdorgálta őt: Némulj meg és menj ki belőle! És az ördög odadobta őt közéjük, eltávozott belőle és semmit sem ártott neki.</verse>
				<verse number="36">Ekkor mindnyájan elcsodálkoztak s egymás között beszélve, így szóltak: Mi dolog ez, hogy hatalommal és erővel parancsol a tisztátalan lelkeknek, és azok eltávoznak?</verse>
				<verse number="37">És elterjedt a hír felőle a környék minden helyén.</verse>
				<verse number="38">Azután a zsinagógából eltávozott és Simon házába ment. Simon napa pedig nagy lázban szenvedett és könyörögtek neki érette.</verse>
				<verse number="39">És hozzálépett, föléje hajolt, megdorgálta a lázat és az elhagyta őt. Ő pedig azonnal felkelt és szolgált nekik.</verse>
				<verse number="40">A nap lementével pedig mindazok, akiknek különféle bajban szenvedő betegeik voltak, hozzá vitték azokat, ő pedig mindegyikükre rátette a kezét és meggyógyította őket.</verse>
				<verse number="41">Sokakból pedig az ördögök is kimentek és ezt kiáltozták: Te vagy az Isten Fia! De ő megdorgálta és nem engedte őket beszélni, mivel tudták, hogy ő a Krisztus.</verse>
				<verse number="42">Napkeltekor pedig eltávozott és egy puszta helyre ment, a sokaság azonban felkereste őt. Odamentek hozzá és tartóztatták, hogy ne menjen el tőlük.</verse>
				<verse number="43">Ő azonban azt mondta nekik: Más városoknak is hirdetnem kel1 az Isten országának evangéliumát, mert azért küldettem.</verse>
				<verse number="44">És hirdette az igét Júdea zsinagógáiban.</verse>
			</chapter>
			<chapter number="5">
				<verse number="1">És történt, hogy mikor a sokaság hozzá tódult és hallgatta az Isten igéjét, ő a Genezáret tavánál állott.</verse>
				<verse number="2">És látott két hajót állani a tavon; a halászok pedig, miután azokból kiszállottak, hálóikat mosták.</verse>
				<verse number="3">Ő pedig az egyik hajóra szállva, amelyik Simoné volt, kérte őt, hogy vigye egy kissé beljebb a parttól. És ahogy leült, a hajóból tanította a sokaságot.</verse>
				<verse number="4">Mikor pedig bevégezte a tanítást, így szólt Simonnak: Evezz a mélyre és vessétek ki hálóitokat fogásra.</verse>
				<verse number="5">És Simon ezt felelte neki: Mester, bár egész éjtszaka, fáradtunk, mégsem fogtunk semmit; de azért a te parancsodra bevetem a hálót.</verse>
				<verse number="6">Mihelyt ezt megtették, igen sok halat kerítettek be, úgyhogy szakadozott a hálójuk.</verse>
				<verse number="7">Intettek azért társaiknak, akik a másik hajóban voltak, hogy jöjjenek és segítsenek nekik. Azok odamentek és megtöltötték mind a két hajót, úgyhogy csaknem elsüllyedtek.</verse>
				<verse number="8">Mikor ezt Simon Péter látta, Jézus lábai elé borult és azt mondta: Menj el tőlem, Uram, mert én bűnös ember vagyok.</verse>
				<verse number="9">Mert nagy félelem fogta el őt és mindazokat, akik vele voltak, a halfogás miatt.</verse>
				<verse number="10">Hasonlóképen Jakabot és Jánost is, Zebedeus fiait, akik Simonnak társai voltak. És szólott Simonhoz Jézus: Ne félj; mostantól fogva embereket fogsz.</verse>
				<verse number="11">Majd a hajókat a szárazra vonva, elhagyták mindenüket és követték őt.</verse>
				<verse number="12">Mikor az egyik városban tartózkodott, íme volt ott egy poklossággal teljes ember. Mikor ez Jézust meglátta, arcra borulva kérte őt: Uram, ha akarod, megtisztíthatsz engem.</verse>
				<verse number="13">Ekkor kinyújtotta kezét, megérintette őt s ezt mondta: Akarom, tisztulj meg! És azonnal eltávozott róla a poklosság.</verse>
				<verse number="14">És megparancsolta neki, hogy senkinek se mondja el azt, hanem: Menj — szólt —, mutasd meg magadat a papnak és vígy áldozatot a megtisztulásodért, amint Mózes parancsolta, bizonyságul nekik.</verse>
				<verse number="15">A hír azonban csak annál jobban terjedt felőle; és nagy sokaság gyűlt össze, hogy hallgassák őt és hogy meggyógyuljanak általa betegségeikből.</verse>
				<verse number="16">De ő félrevonult a pusztába és imádkozott.</verse>
				<verse number="17">És történt egy napon, hogy tanított. És ott ültek a farizeusok és törvénytudók, akik Galileának és Júdeának minden falujából és Jeruzsálemből jöttek. És az Úr ereje volt vele, hogy gyógyítson.</verse>
				<verse number="18">Ekkor íme férfiak egy gutaütött embert vittek oda ágyon és igyekeztek őt bevinni és eléje tenni.</verse>
				<verse number="19">De mivel a sokaság miatt nem találtak utat-módot, miként vigyék be, felmentek a háztetőre és a cseréphéjazaton át bocsátották le őt ágyastul Jézus elé a középre.</verse>
				<verse number="20">Amikor látta hitüket, így szólt: Ember, megbocsáttattak a te bűneid.</verse>
				<verse number="21">Akkor az írástudók és farizeusok elkezdtek tanakodni: Kicsoda ez, hogy káromlást mond? Kicsoda bocsáthat meg bűnöket, hacsak nem egyedül az Isten?</verse>
				<verse number="22">Jézus pedig ismerte gondolataikat és így felelt nekik: Miért tanakodtok szívetekben?</verse>
				<verse number="23">Mi könnyebb: azt mondani-e: Megbocsáttattak néked a te bűneid, — vagy ezt mondani: Kelj fel és járj!?</verse>
				<verse number="24">Hogy pedig megtudjátok, hogy az Ember Fiának van hatalma a földön megbocsátani a bűnöket — így szólt a gutaütöttnek: Neked mondom, kelj fel, vedd fel az ágyadat és eredj haza.</verse>
				<verse number="25">Akkor az szemük láttára rögtön felkelt, felvette azt, amin feküdt és elment haza, dicsőítve az Istent.</verse>
				<verse number="26">És mindnyájukat csodálkozás fogta el és dicsőítették az Istent és megteltek félelemmel, és ezt mondták. Bizony, hihetetlen dolgokat láttunk ma!</verse>
				<verse number="27">Ezek után pedig kiment és meglátott egy Lévi nevű vámszedőt, aki a vámnál ült s azt mondta neki: Kövess engem.</verse>
				<verse number="28">És az mindent otthagyva, felkelt és követte őt.</verse>
				<verse number="29">És Lévi nagy lakomát készített neki a házában, sok vámszedő és más ember volt ott, akik vele együtt telepedtek asztalhoz.</verse>
				<verse number="30">És a farizeusok és írástudók zúgolódtak és így szóltak tanítványaihoz: Miért esztek, isztok a vámszedőkkel és bűnösökkel együtt?</verse>
				<verse number="31">És Jézus válaszul azt mondta nekik: Nincs szükségük az egészségeseknek orvosra, hanem a betegeknek.</verse>
				<verse number="32">Nem azért jöttem, hogy az igazakat hívjam megtérésre, hanem a bűnösöket.</verse>
				<verse number="33">Azok pedig így szóltak neki: Mi az oka, hogy János tanítványai gyakorta böjtölnek és imádkoznak, valamint a farizeusokéi is; a te tanítványaid pedig esznek és isznak?</verse>
				<verse number="34">Jézus így felelt: Rábírhatjátok-e a násznépet, hogy böjtöljön, amíg a vőlegény velük van?</verse>
				<verse number="35">De eljönnek a napok, mikor a vőlegény elvétetik tőlük, akkor majd böjtölnek azokban a napokban.</verse>
				<verse number="36">És mondott nekik példázatot is: Senki sem szakít foltot új ruhából, hogy ócska ruhára tegye azt, különben az újat is elszakítja, és az ócska ruhához sem illik az újból való folt,</verse>
				<verse number="37">És senki sem tölti az új bort régi tömlőkbe, különben az új bor szétszakítja a tömlőket, és elfolyik, a tömlők pedig tönkremennek.</verse>
				<verse number="38">Hanem az új bort új tömlőkbe keli tölteni.</verse>
				<verse number="39">És senki sem kíván újat, aki óbort ihatik, mert azt mondja: Jobb az ó.</verse>
			</chapter>
			<chapter number="6">
				<verse number="1">Történt pedig egy szombatnapon, hogy vetések között ment át és tanítványai kalászokat szaggatva és kezükkel kimorzsolva, ették azokat.</verse>
				<verse number="2">Némelyek pedig a farizeusok közül így szóltak: Miért teszitek azt, amit szombatnapokon nem szabad tenni?</verse>
				<verse number="3">És Jézus így felelt nekik: Nem olvastátok, amit Dávid cselekedett, mikor megéhezett ő és akik vele voltak?</verse>
				<verse number="4">Hogyan ment be az Úr házába, hogyan vette el és ette meg a felrakott szent kenyereket és adta azoknak is, akik vele voltak? Pedig azokat nem szabad másnak megenni, csak a papoknak.</verse>
				<verse number="5">És szólt nekik: Az Ember Fia ura a szombatnak.</verse>
				<verse number="6">Egy másik szombaton pedig a zsinagógába ment és tanított. És volt ott egy ember, akinek jobb keze béna volt.</verse>
				<verse number="7">Az írástudók és farizeusok pedig leselkedtek rá, vajjon gyógyít-e majd szombatnapon, hogy vádat találjanak ellene.</verse>
				<verse number="8">Ő azonban ismerve gondolataikat, így szólt a béna kezű embernek: Kelj fel és állj a középre! Az felkelt és odaállt,</verse>
				<verse number="9">Szólott azért nekik Jézus: Valamit kérdezek tőletek: Szabad-e szombaton jót tenni, vagy rosszat cselekedni? é etet menteni vagy elpusztítani?</verse>
				<verse number="10">És körültekintve mindnyájukon, így szólt neki: Nyújtsd ki a kezedet! Az pedig úgy tett, és meggyógyult a keze és olyan éppé lett, mint a másik.</verse>
				<verse number="11">Azok pedig oktalan dühvel teltek el és egymás között arról beszélgettek, mit cselekedjenek Jézussal</verse>
				<verse number="12">És történt azokban a napokban, hogy a hegyre imádkozni és az éjtszakát az Istenhez való imádkozásban töltötte.</verse>
				<verse number="13">És mikor megvirradt, előszólította tanítványait, és kiválasztott azok közül tizenkettőt, akiket apostoloknak is nevezett:</verse>
				<verse number="14">Simont, akinek a Péter nevet is adta, és Andrást, az ő testvérét, Jakabot és Jánost, Fülöpöt és Bertalant,</verse>
				<verse number="15">Mátét és Tamást, Jakabot, Alfeus fiát, és Simont, a zélótát;</verse>
				<verse number="16">Júdást, Jakab fiát és Iskáriótes Júdást, aki árulóvá lett.</verse>
				<verse number="17">És miután lement velük, megállott egy síkságon ő és tanítványainak serege és a népnek nagy sokasága az egész Júdeából és Jeruzsálemből, a tengermelléki Tírusból és Szidonból. Ezek azért mentek oda, hogy hallgassák és meggyógyuljanak betegségeikből.</verse>
				<verse number="18">És akiket tisztátalan lelkek gyötörtek, meggyógyultak.</verse>
				<verse number="19">És az egész sokaság igyekezett őt megérinteni, mert erő áradt ki belőle és mindenkit meggyógyított.</verse>
				<verse number="20">Ő pedig felemelte tekintetét tanítványaira és így szólt: Boldogok vagytok, ti szegények, mert tiétek az Isten országa.</verse>
				<verse number="21">Boldogok vagytok ti, akik most éheztek: mert megelégültök. Boldogok vagytok ti, akik most sírtok, mert nevetni fogtok;</verse>
				<verse number="22">Boldogok vagytok, ha gyűlölnek titeket az emberek, ha kirekesztenek, ha szidalmaznak és kivetik a neveteket, mint gonosz nevet, az Ember Fiáért.</verse>
				<verse number="23">Örüljetek azon a napon és ujjongjatok! Mert íme, a ti jutalmatok bőséges a mennyben, hiszen ugyanígy bántak atyáik a prófétákkal.</verse>
				<verse number="24">De jaj nektek, gazdagok: mert elvettétek vigasztalásotokat!</verse>
				<verse number="25">Jaj nektek, kik most beteltetek, mert éhezni fogtok! Jaj nektek, kik most nevettek: mert gyászolni és sírni fogtok!</verse>
				<verse number="26">Jaj nektek, ha minden ember jót mond felőletek: mert éppen így cselekedtek a hamis prófétákkal az ő atyáik!</verse>
				<verse number="27">De nektek mondom akik engem hallgattok: szeressétek ellenségeiteket, tegyetek jót azokkal, akik gyűlölnek titeket.</verse>
				<verse number="28">Áldjátok azokat, akik átkoznak titeket; imádkozzatok azokért, akik gyaláznak titeket.</verse>
				<verse number="29">Annak, aki megüti egyik orcádat, tartsd oda a másikat is; és attól, aki elveszi a felsőruhádat, ne tagadd meg az alsóruhát sem.</verse>
				<verse number="30">Adj mindenkinek, aki kér tőled; és attól, aki elveszi a tiédet, ne követeld vissza.</verse>
				<verse number="31">És amint akarjátok, hogy az emberek veletek cselekedjenek, ti is úgy cselekedjetek azokkal.</verse>
				<verse number="32">Mert ha azokat szeretitek, akik titeket szeretnek, milyen jutalmatok van? Hiszen a bűnösök is szeretik azokat, akik őket szeretik.</verse>
				<verse number="33">És ha azokkal tesztek jót, akik veletek jót tesznek, milyen jutalmatok van? Hiszen a bűnösök is ugyanezt cselekszik.</verse>
				<verse number="34">És ha azoknak adtok kölcsönt, akiktől remélitek, hogy visszakapjátok, milyen jutalmatok van? Hiszen a bűnösök is adnak kölcsönt a bűnösöknek, hogy ugyanannyit kapjanak vissza.</verse>
				<verse number="35">Ti ellenben szeressétek ellenségeiteket, tegyetek jót és adjatok kölcsönt, semmit sem várva érte: és a ti jutalmatok bőséges lesz és a Magasságosnak fiai lesztek, mert ő jóságos a háládatlanok és gonoszok iránt.</verse>
				<verse number="36">Legyetek azért irgalmasak, mint a ti Atyátok is irgalmas.</verse>
				<verse number="37">Ne ítéljetek és nem ítéltettek! Ne kárhoztassatok és nem lesz kárhoztatástok! Bocsássatok meg és nektek is megbocsáttatik.</verse>
				<verse number="38">Adjatok és nektek is adatik: jó, megnyomott, megrázott, megtetézett mértékkel adnak majd az öletekbe. Mert amilyen mértékkel mértek, olyan mértékkel mérnek viszonzásul nektek.</verse>
				<verse number="39">Példázatot is mondott nekik: vajjon vak vezetheti-e a világtalant? Avagy nem esnek-e mind a ketten a verembe?</verse>
				<verse number="40">A tanítvány nem feljebbvaló a mesterénél, hanem mikor mindent megtanult, akkor lesz olyan, mint a mestere.</verse>
				<verse number="41">Miért nézed a szálkát, amely a te atyádfia szemében van, a gerendát pedig, amely a saját szemedben van, nem veszed észre?</verse>
				<verse number="42">vajjon hogyan mondhatod a te atyádfiának: Atyámfia, hadd vegyem ki a szálkát a te szemedből! Te magad pedig a saját szemedben a gerendát nem látod? Képmutató; vedd ki először a gerendát a te szemedből s csak azután láss hozzá, hogy kivedd a szálkát a te atyádfia szeméből.</verse>
				<verse number="43">Nem jó fa az, amely rossz gyümölcsöt terem. És hasonlóképen nem rossz fa az, amely jó gyümölcsöt terem.</verse>
				<verse number="44">Mert minden fát a maga gyümölcséről ismernek meg. Mert tövisről nem szednek fügét, a csipkebokorról sem szednek szőlőt.</verse>
				<verse number="45">A jó ember az ő szíve jó kincséből hozza elő a jót és a gonosz ember a gonoszból hozza elő a gonoszt. Mert a szív teljességéből szól a száj.</verse>
				<verse number="46">Miért mondjátok nekem: Uram, Uram! és nem cselekszitek, amiket mondok?</verse>
				<verse number="47">Mindenki, aki hozzám jön és hallgatja beszédeimet és cselekszi azokat, megmutatom nektek, kihez hasonló.</verse>
				<verse number="48">Hasonló valamely házépítő emberhez, aki mélyre ásott és kősziklára vetette a fundámentomot. Mikor aztán kiöntött az árvíz, a folyó beleütközött abba a házba, de nem ingathatta meg, mert — jól volt megépítve. — (A 48. versben gondolatjel közé tett szavak helyett egyes kéziratokban ez olvasható: szikla volt az alapja.)</verse>
				<verse number="49">Aki viszont hallgatja, de nem tartja meg, hasonló ahhoz az emberhez, aki házát a földre építette fundamentum nélkül. Mikor ebbe beleütközött a folyó, azonnal összeomlott és nagy lett annak a háznak a romlása.</verse>
			</chapter>
			<chapter number="7">
				<verse number="1">Mikor pedig minden beszédét elvégezte a nép füle hallatára, bement Kapernaumba.</verse>
				<verse number="2">Egy százados szolgája pedig, akit ura nagyon kedvelt, beteg volt és már haldoklott.</verse>
				<verse number="3">Mikor pedig az hallott Jézusról, elküldte hozzá a zsidók véneit, és kérte őt, hogy jöjjön el és gyógyítsa meg a szolgáját.</verse>
				<verse number="4">Azok tehát odamentek Jézushoz és igen kérték őt: Méltó, hogy ezt megtedd neki,</verse>
				<verse number="5">mert szereti népünket, a zsinagógát is ő építtette nekünk.</verse>
				<verse number="6">Jézus tehát elment velük. Mikor pedig már nem volt messze a háztól, a százados eléje küldte barátait ezzel az üzenettel: Uram, ne fáradj, mert nem vagyok méltó arra, hogy hajlékomba jöjj.</verse>
				<verse number="7">Ezért magamat sem tartottam méltónak arra, hogy hozzád menjek. Hanem csak szóval mondd: és meg kell gyógyulnia az én szolgámnak.</verse>
				<verse number="8">Mert én is felsőbbség alá vetett ember vagyok, nekem is vannak alárendelt katonáim és ha egyiknek azt mondom: Menj! elmegy; a másiknak: Jöjj! idejön és ha a szolgámnak szólok: Tedd meg ezt! megteszi.</verse>
				<verse number="9">Mikor pedig Jézus ezeket hallotta, elcsodálkozott rajta és hátrafordulva, ezt mondta az őt követő sokaságnak: Mondom nektek: ilyen hitet Izraelben sem találtam.</verse>
				<verse number="10">És amikor a küldöttek visszatértek a házba, a szolgát egészségben találták.</verse>
				<verse number="11">Nem sokkal azután történt, hogy egy Nain nevű városba ment és vele mentek tanítványai és nagy sokaság. (A 11. vers egyes kéziratokban így kezdődik: Történt másnap,)</verse>
				<verse number="12">Mikor pedig a város kapujához közelített, íme, egy halottat hoztak ki, egy anyának egyetlen fiát, egy özvegyasszonyét, akit a városból nagy sokaság kísért.</verse>
				<verse number="13">És mikor látta őt az Úr, megesett a szíve rajta és így szólt neki: Ne sírj!</verse>
				<verse number="14">És odalépve, megérintette a koporsót, a halottvivők pedig megállottak. És szólt: Ifjú, mondom neked, kelj fel!</verse>
				<verse number="15">Ekkor a halott felült és beszélni kezdett. És átadta őt az anyjának.</verse>
				<verse number="16">És mindnyájukat félelem fogta el és dicsőítették az Istent: Nagy próféta támadt köztünk; és: Az Isten meglátogatta az ő népét.</verse>
				<verse number="17">És elterjedt felőle ez a hír egész Júdeában s a környéken mindenütt.</verse>
				<verse number="18">És Jánosnak mindezeket hírül vitték a tanítványai. Ekkor János előszólított kettőt a tanítványai közül,</verse>
				<verse number="19">és elküldötte őket az Úrhoz ezzel az üzenettel: Te vagy-e az Eljövendő, vagy mást várjunk?</verse>
				<verse number="20">Mikor azért azok a férfiak odaérkeztek hozzá, így szóltak: Keresztelő János küldött minket hozzád ezzel az üzenettel: Te vagy-e az Eljövendő, vagy mást várjunk?</verse>
				<verse number="21">Abban az órában pedig sok embert gyógyított meg betegségéből, csapásokból, gonosz lelkektől és sok vaknak adta vissza szeme világát.</verse>
				<verse number="22">És Jézus így felelt nekik: Menjetek el, adjátok hírül Jánosnak, amiket láttatok és hallottatok: vakok ismét látnak, sánták járnak, poklosok megtisztulnak, siketek hallanak, halottak feltámadnak, a szegényeknek az evangélium prédikáltatik.</verse>
				<verse number="23">És boldog az, aki nem botránkozik meg bennem.</verse>
				<verse number="24">Miután János követei elmentek, Jánosról kezdett beszélni a sokaságnak: Miért mentetek ki a pusztába? Szélingatta nádszálat látni?</verse>
				<verse number="25">Hát miért mentetek ki? Puha ruhákba öltözött embert látni? Íme akik pompás öltözetben és bőségben élnek, a királyok palotáiban vannak.</verse>
				<verse number="26">De hát miért mentetek ki? Prófétát látni? Bizony mondom nektek: prófétánál is nagyobbat.</verse>
				<verse number="27">Ez az, aki felől meg van írva: Íme én elküldöm követemet a te orcád előtt, aki elkészíti előtted a te útadat.</verse>
				<verse number="28">Mert mondom nektek, hogy azok között, akik asszonytól születtek, senki sem nagyobb Jánosnál, de aki legkisebb az Isten országában, nagyobb őnála.</verse>
				<verse number="29">És mikor ezt hallotta az egész nép és a vámszedők, elismerték, hogy Isten igaz és megkeresztelkedtek János keresztségével.</verse>
				<verse number="30">A farizeusok pedig és a törvénytudók elvetették Isten rájuk vonatkozó akaratát és nem keresztelkedtek meg általa.</verse>
				<verse number="31">Kihez hasonlítsam azért e nemzedék embereit? És kihez hasonlók? (A 31. vers egyes kéziratokban így kezdődik: Az Úr ezután így szólt)</verse>
				<verse number="32">Hasonlók a piacon ülő gyermekekhez, akik egymásnak így kiáltanak: Fuvoláztunk nektek, de nem táncoltatok; gyászéneket énekeltünk és nem sírtatok.</verse>
				<verse number="33">Mert eljött Keresztelő János, aki sem kenyeret nem eszik, sem bort nem iszik és ezt mondjátok: Ördög van benne.</verse>
				<verse number="34">Eljött az Ember Fia, aki eszik és iszik és ezt mondjátok: Íme, a nagyétű és részeges ember, vámszedők és bűnösök barátja.</verse>
				<verse number="35">De az isteni bölcsességet minden gyermek igazolta. (A 35. vers több régi kéziratban úgy olvasható, mint Mt 11:19 utolsó mondata.)</verse>
				<verse number="36">Az egyik farizeus pedig arra kérte őt, hogy egyék vele. Bement azért a farizeus házába és asztalhoz telepedett.</verse>
				<verse number="37">És íme volt abban a városban egy bűnös asszony. Ez megtudta, hogy ő a farizeus házában asztalhoz telepedett, hozott egy alabástrom szelence kenetet,</verse>
				<verse number="38">megállott hátul az ő lábánál, sírva, könnyeivel kezdte öntözni a lábát és hajával törölte meg, miközben csókolgatta a lábát és megkente drága kenettel.</verse>
				<verse number="39">Mikor pedig ezt látta a farizeus, aki őt meghívta, így szólt magában: Ha ez próféta volna, tudná, ki és miféle ez az asszony, aki őt érinti: mert bűnös.</verse>
				<verse number="40">Ekkor Jézus ezt mondta neki: Simon, valami mondanivalóm van neked. És az szólt: Mester, mondd.</verse>
				<verse number="41">Egy hitelezőnek két adósa volt: az egyik ötszáz dénárral tartozott neki, a másik pedig ötvennel.</verse>
				<verse number="42">És mivel nem volt nekik miből megadniuk, mind a kettőnek elengedte. Közülök tehát melyik szereti őt jobban?</verse>
				<verse number="43">Simon pedig így felelt: Azt gondolom, az, akinek többet engedett el. És szólt neki: Helyesen ítéltél.</verse>
				<verse number="44">Majd az asszonyhoz fordulva, ezt mondta Simonnak: Látod ezt az asszonyt? Bejöttem a házadba: vizet a lábamra nem adtál, ez pedig könnyeivel Öntözte lábamat és hajával törölte meg.</verse>
				<verse number="45">Te nem csókoltál meg engem, ez pedig azóta, hogy bejöttem, szüntelenül csókolgatja a lábamat.</verse>
				<verse number="46">Olajjal a fejemet nem kented meg, ez pedig drága kenettel kente meg a lábamat.</verse>
				<verse number="47">Ezért azt mondom neked: Az ő sok bűne azért bocsáttatott meg, mert igen szeretett. Akinek pedig kevés bocsáttatik meg, kevésbé szeret.</verse>
				<verse number="48">Majd így szólt annak: Megbocsáttattak a te bűneid.</verse>
				<verse number="49">És akik együttültek vele az asztalnál, kezdték magukban mondani: Kicsoda ez, hogy a bűnöket is megbocsátja?</verse>
				<verse number="50">Szólott pedig az asszonynak: A te hited megtartott téged. Eredj el békességgel</verse>
			</chapter>
			<chapter number="8">
				<verse number="1">És nem sokkal azután városról-városra és faluról-falura járt, prédikálva és hirdetve az Isten országát és vele volt a tizenkettő,</verse>
				<verse number="2">és néhány asszony, akiket gonosz lelkektől és betegségekből gyógyított meg, Mária, akit magdalainak neveznek, akiből hét ördög ment ki,</verse>
				<verse number="3">és Johanna, Kúzának, Heródes intézőjének felesége, és Zsuzsanna és sok más asszony, akik az ő vagyonukból szolgáltak nekik.</verse>
				<verse number="4">Mikor pedig nagy sokaság gyűlt össze, és minden városból mentek hozzá, szólott példázat által:</verse>
				<verse number="5">Kiment a magvető, hogy elvesse a gabonáját; és vetés közben némelyik mag az útfélre esett, és eltaposták és az égi madarak megették.</verse>
				<verse number="6">És némelyik sziklás földbe esett, de mihelyt kikelt, elszáradt, mert nem volt nedvessége.</verse>
				<verse number="7">Némelyik a tövisek közé esett és a tövisek vele együtt növekedtek és megfojtották azt.</verse>
				<verse number="8">Némelyik pedig a jó földbe esett és mikor felnőtt, százszoros termést hozott. Mikor ezeket mondta, így kiáltott: Akinek van füle a hallásra, hallját</verse>
				<verse number="9">És megkérdezték tőle tanítványai: mit jelent ez a példázat?</verse>
				<verse number="10">ő pedig azt mondta nekik: Nektek meg adatott, hogy az Isten országának titkait ismerjétek; a többieknek ellenben példázatokban szólok, hogy látván ne lássanak és hallván ne értsenek.</verse>
				<verse number="11">A példázat pedig ezt jelenti: a mag az Isten igéje.</verse>
				<verse number="12">Az útfélre hullottak pedig azok, akik hallják; azután eljön az ördög és kikapja az igét a szívükből, hogy ne higgyenek és ne üdvözüljenek.</verse>
				<verse number="13">És a sziklás földben levők azok, akik mikor hallják, örömmel fogadják az igét, de ezeknek nincs gyökerük, csak ideig-óráig hisznek, ám a kísértés idején elszakadnak.</verse>
				<verse number="14">És amelyik a tövisek közé esett, azokat jelenti, akik hallották, de elmentek és az élet gondjai, gazdagsága és gyönyörűségei megfojtják őket és termésük nem érik be.</verse>
				<verse number="15">Amelyik pedig jó földbe esik, azokat jelenti, akik a hallott igét tiszta és jó szívvel megtartják és termést hoznak állhatatossággal.</verse>
				<verse number="16">Aki lámpást gyújt, nem takarja le edénnyel, ágy alá sem rejti, hanem lámpatartóra teszi, hogy a belépők lássák a világosságot.</verse>
				<verse number="17">Mert nincs oly titok, amely nyilvánvalóvá ne lenne, és nincs oly rejtett dolog, amely ki ne tudódnék és világosságra ne jönne.</verse>
				<verse number="18">Vigyázzatok tehát, hogyan hallgatjátok. Mert akinek van, annak adatik és akinek nincs, még az is elvétetik tőle, amiről azt gondolja, hogy az övé.</verse>
				<verse number="19">Odamentek pedig hozzá az anyja és testvérei, de nem tudtak hozzájutni a sokaság miatt.</verse>
				<verse number="20">És tudtára adták neki: Anyád és testvéreid künn állanak és látni akarnak téged.</verse>
				<verse number="21">Ő pedig azt mondta nekik: Az én anyám és testvéreim azok, akik az Isten igéjét hallgatják és cselekszik.</verse>
				<verse number="22">Történt pedig egy nap, hogy tanítványaival együtt hajóra szállt és így szólt nekik: Menjünk át a tó túlsó partjára. És elindultak.</verse>
				<verse number="23">Hajózásuk közben azonban elszenderedett. És szélvész csapott le a tóra, és a hajó kezdett vízzel megtelni, úgyhogy veszedelemben voltak.</verse>
				<verse number="24">Ekkor odamenve hozzá, felkeltették őt s ezt mondták: Mester, Mester, elveszünk! Ő pedig felkelt, megdorgálta a szelet és a hullámokat, és azok elültek és csendesség lett.</verse>
				<verse number="25">És szólt hozzájuk: Hol van a ti hitetek? Ők pedig féltek és csodálkoztak, és ezt mondták egymásnak: Ugyan kicsoda ez, hogy a szeleknek is parancsol, a víznek is és azok engednek neki?</verse>
				<verse number="26">És áteveztek a gadarénusok földjére, amely Galileával szemben van.</verse>
				<verse number="27">És mikor kiment a szárazföldre, egy ember jött eléje a városból, akiben ördögök voltak, úgyhogy hosszú időtől fogva nem vett magára ruhát, és nem házban lakott, hanem sírboltokban.</verse>
				<verse number="28">Mikor ez meglátta Jézust, felkiáltott, lába elé borult és fennhangon így szólt: Mi közöm hozzád, Jézus, magasságos Isten Fia? Kérlek, ne gyötörj engem!</verse>
				<verse number="29">Mert azt parancsolta annak a tisztátalan léleknek, hogy menjen ki az emberből. Mert az gyakran megragadta őt, úgyhogy láncokkal és békókkal megkötözve őrizték, de ő elszaggatta a kötelékeket és az ördög a pusztába űzte.</verse>
				<verse number="30">Jézus pedig megkérdezte őt: Mi a neved? És ő szólt: Légió, — mert sok ördög ment bele.</verse>
				<verse number="31">És kérték őt: Ne parancsolja nekik, hogy a mélységbe menjenek.</verse>
				<verse number="32">Volt pedig ott egy nagy disznócsorda, amely a hegyen legelészett. És kérték őt, engedje meg nekik, hogy azokba menjenek. És megengedte nekik.</verse>
				<verse number="33">És miután az ördögök kijöttek az emberből, belementek a disznókba, és a disznócsorda a meredekről a tóba rohant és belefulladt.</verse>
				<verse number="34">A pásztorok pedig, mikor látták, hogy mi történt, elfutottak és elmenve, hírül adták a dolgot a városban és a falvakban.</verse>
				<verse number="35">Akkor kimentek az emberek, hogy megnézzék, mi történt, és mikor Jézushoz értek, ott találták azt az embert, akiből az ördögöket kiűzte, felöltözve és eszénél, a Jézus lábánál ülve. És megijedtek.</verse>
				<verse number="36">Elbeszélték pedig nekik a szemtanúk is, hogyan gyógyult meg az ördöngös.</verse>
				<verse number="37">És kérte őt a gadarenusok vidékének egész lakossága, hogy menjen el tőlük. Mert nagy félelem fogta el őket. Ő pedig hajóra szállt és visszatért.</verse>
				<verse number="38">De az az ember, akiből az ördögök kimentek, kérte őt, hogy vele lehessen. Jézus azonban elbocsátotta őt e szavakkal:</verse>
				<verse number="39">Térj vissza házadba és beszéld el, milyen csodálatos dolgokat tett veled az Isten. És az elment és hirdette az egész városban, milyen csodálatos dolgokat cselekedett vele Jézus.</verse>
				<verse number="40">Mikor pedig Jézus visszatért, a nép befogadta őt, mert mindnyájan várták.</verse>
				<verse number="41">És íme eljött egy ember, akinek Jairus volt a neve, és ez a zsinagóga elöljárója volt. És Jézus lábához borulva kérte őt, hogy menjen az ő házába.</verse>
				<verse number="42">Mert egyetlenegy leánya volt neki, mintegy tizenkét esztendős és az halálán volt. Amint pedig ment, a sokaság minden oldalról szorította őt.</verse>
				<verse number="43">És egy asszony, aki tizenkét esztendő óta szenvedett vérfolyásban és minden vagyonát az orvosokra költötte és akit senki sem tudott meggyógyítani,</verse>
				<verse number="44">hátulról hozzáférkőzött, megérintette ruhája szegélyét, és nyomban elállott a vérzése.</verse>
				<verse number="45">És szólott Jézus: Ki az, aki engem érintett? Mivel pedig mindnyájan tagadták, így szólt Péter: Mester, a sokaság szorongat és nyom téged!</verse>
				<verse number="46">De Jézus azt mondta: Érintett engem valaki, mert észrevettem, hogy isteni erő áradt ki belőlem.</verse>
				<verse number="47">Mikor pedig látta az asszony, hogy nem maradt titokban, reszketve odament, leborult előtte és elmondta neki az egész sokaság előtt, miért érintette és hogy nyomban meggyógyult.</verse>
				<verse number="48">És ő így szólt neki: Leányom, a te hited megtartott téged. Eredj el békességgel!</verse>
				<verse number="49">Mikor még beszélt, odament a zsinagógai elöljáró egyik embere és így szólt: Meghalt a leányod. Ne fáraszd tovább a Mestert!</verse>
				<verse number="50">Mikor Jézus ezt hallotta, így felelt neki: Ne félj, csak higgy, meggyógyul ő.</verse>
				<verse number="51">Mikor azután bement a házba, senkit sem bocsátott be, csak Pétert, Jánost, Jakabot s a leány atyját és anyját.</verse>
				<verse number="52">Sírtak pedig mindnyájan és gyászolták őt. Ő azonban így szólt: Ne sírjatok, nem halt meg, csak alszik.</verse>
				<verse number="53">És kinevették, mivel tudták, hogy meghalt.</verse>
				<verse number="54">Ekkor mindenkit kiküldött, megfogta a leány kezét és szólította: Leányzó, kelj fel!</verse>
				<verse number="55">És visszatért annak a lelke és rögtön felkelt. És meghagyta, hogy adjanak neki enni.</verse>
				<verse number="56">És csodálkoztak annak szülei. Ő pedig megparancsolta nekik, hogy senkinek ne mondják el, ami történt</verse>
			</chapter>
			<chapter number="9">
				<verse number="1">Miután pedig összehívta a tizenkettőt, erőt és hatalmat adott nekik minden ördög felett és a betegségek gyógyítására.</verse>
				<verse number="2">És elküldötte őket, hogy hirdessék Isten országát és gyógyítsanak.</verse>
				<verse number="3">És azt mondta nekik: Az útra semmit ne vigyetek, se botot, se táskát, se kenyeret, se pénzt, se két-két ruhátok ne legyen.</verse>
				<verse number="4">És amikor egy házba bementek, ott maradjatok és onnan induljatok tovább.</verse>
				<verse number="5">És ahol nem fogadnak be titeket, menjetek ki abból a városból, még a port is verjétek le a lábatokról, bizonyságul ellenük.</verse>
				<verse number="6">Elindultak tehát, bejárták a falvakat, hirdették az evangéliumot és gyógyítottak mindenütt.</verse>
				<verse number="7">Meghallotta pedig Heródes, a negyedesfejedelem mindazt, ami történt és zavarban volt, mivel némelyek azt mondták, hogy János támadt fel a halálból,</verse>
				<verse number="8">némelyek pedig, hogy Illés jelent, meg, megint mások, hogy a régi próféták közül támadt fel valamelyik.</verse>
				<verse number="9">És szólt Heródes: Jánost én fejeztettem le. Kicsoda tehát ez, akiről ilyen dolgokat hallok? És azon volt, hogy őt lássa.</verse>
				<verse number="10">Mikor az apostolok visszatértek, elbeszélték neki mindazt, amit cselekedtek. Ekkor maga mellé vette őket és visszavonult velük magánosan egy Betsaida nevű városba.</verse>
				<verse number="11">Amikor pedig a sokaság megtudta ezt, követte őt. És ő magához fogadta őket, beszélt nekik az Isten országáról és akiknek gyógyulásra volt szükségük, azokat meggyógyította.</verse>
				<verse number="12">A nap pedig hanyatlani kezdett és a tizenkettő odament hozzá és ezt mondta neki: Bocsásd el a sokaságot, hadd menjenek el a környező falvakba és tanyákra, hogy szállást és eledelt keressenek maguknak, mert itt puszta helyen vagyunk.</verse>
				<verse number="13">Ő pedig azt mondta nekik: Ti adjatok nekik enni. De ők így feleltek: Nincs nekünk, csak öt kenyerünk és két halunk, hacsak el nem megyünk és eledelt nem veszünk ennek az egész népnek.</verse>
				<verse number="14">Mert mintegy ötezer férfi volt olt. Szólott pedig tanítványainak: Ültessétek le őket csoportokba ötvenével.</verse>
				<verse number="15">Így cselekedtek, és mindnyájukat leültették.</verse>
				<verse number="16">Miután pedig vette az öt kenyeret és két halat, feltekintett az égre, megáldotta azokat és megtörte, majd odaadta a tanítványoknak, hogy tegyék a sokaság elé.</verse>
				<verse number="17">Ettek azért és jóllaktak mindnyájan és felszedték a megmaradt darabokat, tizenkét kosárral.</verse>
				<verse number="18">És történt, hogy mikor ő magában imádkozott, és csak a tanítványok voltak vele, megkérdezte tőlük: Kinek mond engem a sokaság?</verse>
				<verse number="19">Ők erre így válaszoltak: Keresztelő Jánosnak, némelyek pedig Illésnek; némelyek pedig, hogy a régi próféták közül támadt fel valamelyik.</verse>
				<verse number="20">És szólt nekik: Ti pedig kinek mondotok engem? Péter pedig így felelt: Az Isten Krisztusának.</verse>
				<verse number="21">Ő pedig rájuk parancsolva meghagyta, hogy ezt senkinek se beszéljék el.</verse>
				<verse number="22">És azt mondta: Az Ember Fiának sokat kell szenvednie és a vénektől, a papi fejedelmektől és írástudóktól megvettetnie és megöletnie és harmadnapra feltámadnia.</verse>
				<verse number="23">Majd így szólt mindenkinek: Ha valaki én utánam akar jönni, tagadja meg magát és vegye fel az ő keresztjét minden nap és kövessen engem.</verse>
				<verse number="24">Mert aki meg akarja tartani az ő életét, elveszíti azt; aki pedig elveszíti az ő életét énérettem, megtartja azt.</verse>
				<verse number="25">Mert mit használ az embernek, ha az egész világot megnyeri is, magát pedig elveszíti, vagy kárt vall?</verse>
				<verse number="26">Mert ha valaki szégyell engem és az én beszédemet, az Ember Fia is szégyellni fogja azt, mikor eljön a maga, az Atya és a szent angyalok dicsőségében.</verse>
				<verse number="27">Bizony mondom nektek, hogy vannak az itt állók közül némelyek, akik nem ízlelnek halált addig, amíg meg nem látják az Isten országát.</verse>
				<verse number="28">És történt e beszédek után mintegy nyolcadnapra, hogy maga mellé véve Pétert, Jánost és Jakabot, felment a hegyre, hogy imádkozzék.</verse>
				<verse number="29">És imádkozása közben arckifejezése elváltozott és ruhája fehéren fénylett.</verse>
				<verse number="30">És íme két férfi beszélt vele. Ezek Mózes és Illés voltak,</verse>
				<verse number="31">akik dicsőségben megjelenve, élete végéről szólottak, amelynek Jeruzsálemben kell beteljesednie.</verse>
				<verse number="32">Péterre pedig és a vele levőkre ránehezedett az álmosság. De mégis ébren maradtak és látták az ő dicsőségét és azt a két férfiút, akik vele együtt ott álltak.</verse>
				<verse number="33">És amikor azok eltávoztak tőle, Péter így szólt Jézusnak: Mester, jó nekünk itt lennünk. Készítsünk azért három sátrat: egyet neked, egyet Mózesnek és egyet Illésnek. De nem tudta, mit beszél.</verse>
				<verse number="34">És mikor ezeket mondta, felhő támadt, és beárnyékolta őket. Ők pedig megijedtek, mikor azok bele kerültek a felhőbe.</verse>
				<verse number="35">És szó hangzott a felhőből, amely ezt mondta: Ez az én Fiam, akit kiválasztottam: őt hallgassátok.</verse>
				<verse number="36">És mikor a szó elhangzott, Jézus már egyedül volt ott. Ők pedig hallgattak és azokban a napokban senkinek semmit el nem mondtak abból, amit láttak.</verse>
				<verse number="37">Másnap pedig, mikor a hegyről leszállottak, sok nép ment eléje.</verse>
				<verse number="38">És ekkor egy ember a sokaságból felkiáltott: Mester, kérlek, tekints az én fiamra, mert ő nekem egyetlenegyem.</verse>
				<verse number="39">És íme lélek ragadja meg őt, és hirtelen kiált, majd úgy megszaggatja, hogy tajtékot túr és nehezen távozik tőle, agyonkínozva őt.</verse>
				<verse number="40">És kértem tanítványaidat, űzzék ki azt, de nem tudták.</verse>
				<verse number="41">Jézus ezt mondta: Óh hitetlen és elvetemült nemzedék, meddig leszek veletek és meddig tűrlek még titeket? Hozd ide a fiadat!</verse>
				<verse number="42">És még azonközben, amíg az odament, az, ördög földhöz verte és megszaggatta. De Jézus megdorgálta a tisztátalan lelket és meggyógyította a gyermeket és visszaadta őt az atyjának.</verse>
				<verse number="43">Ekkor mindnyájan megdöbbentek az Isten nagyságos erején. Mikor pedig mindnyájan csodálkoztak mindazon, amit Jézus cselekedett, így szólt tanítványainak:</verse>
				<verse number="44">Vegyétek fületekbe ezeket a beszédeket: az Ember Fia az emberek kezébe adatik.</verse>
				<verse number="45">De ők nem értették ezt a mondást, el volt rejtve előlük, hogy ne értsék meg. És féltek őt megkérdezni e beszéd felől.</verse>
				<verse number="46">Majd vita támadt közöttük afelől, hogy ki a legnagyobb közülük.</verse>
				<verse number="47">Jézus pedig látva szívük gondolatát, kézen fogott egy kis gyermeket, maga mellé állította,</verse>
				<verse number="48">és így szólt nekik: Aki befogadja e kis gyermeket az én nevemért, engem fogad be, és aki engem fogad be, azt fogadja be, aki engem küldött. Mert aki a legkisebb mindnyájatok között, az a nagy.</verse>
				<verse number="49">János pedig így felelt: Mester, láttuk, hogy valaki a te nevedben ördögöket űz ki. Meg is tiltottuk neki, mivel nem követ téged velünk együtt.</verse>
				<verse number="50">Jézus azonban így szólt neki: Ne tiltsátok el, mert aki nincs ellenetek, az veletek van.</verse>
				<verse number="51">Mikor pedig elközelgett az ő felemeltetésének az ideje, és szilárdan elhatározta, hogy felmegy Jeruzsálembe,</verse>
				<verse number="52">követeket küldött maga előtt. És azok útnak indulva, bementek egy samáriai faluba, hogy szállást készítsenek neki.</verse>
				<verse number="53">De azok nem fogadták be őt, mivel Jeruzsálembe szándékozott menni.</verse>
				<verse number="54">Mikor pedig látták ezt az ő tanítványai, Jakab és János, így szóltak: Uram, akarod-e. hogy ezt mondjuk: Szálljon le tűz az égből és eméssze meg őket! (Az 54. vers végén egyes kéziratokban még ez olvasható: mint Illés is cselekedett.)</verse>
				<verse number="55">De ő feléjük fordult, megdorgálta őket és ezt mondta: Nem tudjátok, milyen lélek van bennetek.</verse>
				<verse number="56">Mert az Ember Fia nem azért jött, hogy elveszítse az emberek életét, hanem hogy megtartsa. És más faluba mentek.</verse>
				<verse number="57">Mikor pedig mentek az úton, valaki így szólt hozzá: Követlek téged, bárhova mégy.</verse>
				<verse number="58">És felelt neki Jézus: A rókáknak van barlangjuk és az égi madaraknak van fészkük, de az Ember Fiának nincs fejét hová lehajtania.</verse>
				<verse number="59">Egy másiknak pedig ezt mondta: Kövess engem! De ő azt felelte: Engedd meg nekem, hogy előbb elmenjek és el temessem atyámat.</verse>
				<verse number="60">Ő azonban ezt válaszolta neki: Hadd temessék el a halottak az ő halottaikat. Te pedig menj el és hirdesd az Isten országát.</verse>
				<verse number="61">Szólott pedig más valaki is: Követlek, Uram, de előbb engedd meg nekem, hogy búcsút vegyek a házam népétől.</verse>
				<verse number="62">És felelt neki Jézus: Aki az eke szarvára veti a kezét és hátra tekint, nem alkalmas az Isten országára.</verse>
			</chapter>
			<chapter number="10">
				<verse number="1">Ezek után pedig rendelt az Úr másokat is, hetvenet és elküldötte azokat kettőnként maga előtt minden városba és helyre, ahová menni szándékozott.</verse>
				<verse number="2">És így szólt hozzájuk: Az aratnivaló sok, de a munkás kevés; kérjétek azért az aratás Urát, hogy küldjön munkásokat az ő aratásába.</verse>
				<verse number="3">Menjetek el! Íme, elküldelek titeket, mint bárányokat a farkasok közé.</verse>
				<verse number="4">Ne vigyetek magatokkal erszényt, se táskát, se sarut, és útközben senkit ne köszöntsetek.</verse>
				<verse number="5">Amikor pedig bementek egy házba, először ezt mondjátok: Békesség e háznak!</verse>
				<verse number="6">És ha van ott békességnek fia, a ti békességetek azon nyugszik meg; ha nincs, visszaszáll reátok.</verse>
				<verse number="7">Maradjatok ugyanabban a házban és azt egyétek, igyátok, amit adnak, mert méltó a munkás a maga jutalmára. Ne járjatok házról-házra.</verse>
				<verse number="8">És ha valamely városba bementek és befogadnak titeket, azt egyétek, amit elétek adnak,</verse>
				<verse number="9">és gyógyítsátok az ott levő betegeket, és mondjátok nekik: Elközelített hozzátok az Isten országa.</verse>
				<verse number="10">Ha pedig valamely városba bementek és nem fogadnak be titeket, annak utcáira kimenve, ezt mondjátok:</verse>
				<verse number="11">Lerázzuk még a port is, amely városotokból lábunkra tapadt, bizonyságul ellenetek; tudjátok meg azonban: az Isten országa elközelített.</verse>
				<verse number="12">Mondom nektek, azon a napon a sodomaiaknak könnyebb lesz, mint annak a városnak.</verse>
				<verse number="13">Jaj neked, Korázin! Jaj neked, Betsaida! Mert ha Tírusban és Szidonban történtek volna azok a csodák, amelyek benned végbementek, zsákruhában és hamuban ülve régen megtértek volna.</verse>
				<verse number="14">De Tírusnak és Szidonnak könnyebb lesz az ítéletkor, mint nektek.</verse>
				<verse number="15">És te, Kapernaum, vajjon az égig fogsz felmagasztaltatni? A pokolig fogsz levettetni!</verse>
				<verse number="16">Aki titeket hallgat, engem hallgat, és aki titeket megvet, engem vet meg és aki engem vet meg, azt veti meg, aki elküldött engem.</verse>
				<verse number="17">Mikor a hetven tanítvány visszatért, örömmel jelentette: Uram, még az ördögök is engednek nekünk a te neved által!</verse>
				<verse number="18">Ő pedig ezt mondta nekik: Láttam a Sátánt villámként lehullani az égből.</verse>
				<verse number="19">Íme, hatalmat adtam nektek, hogy kígyókon, skorpiókon tapodjatok és az ellenség minden erején; és semmi sem árthat nektek.</verse>
				<verse number="20">De ne azon örüljetek, hogy a lelkek engednek nektek, hanem inkább azon örüljetek, hogy neveitek fel vannak írva a mennyben.</verse>
				<verse number="21">Abban az órában felette örvendezett Jézus a Szentlélektől indíttatva és így szólt: Hálát adok neked, Atyám, mennynek és földnek Ura, hogy elrejtetted ezeket a bölcsek és értelmesek elől és kinyilatkoztattad a tanulatlanoknak. Igen, Atyám, mert így volt kedves te előtted.</verse>
				<verse number="22">Mindent nekem adott át az én Atyám, és senki sem tudja, kicsoda a Fiú, csak az Atya; és kicsoda az Atya, csak a Fiú, és akinek a Fiú ki akarja nyilatkoztatni.</verse>
				<verse number="23">Majd a tanítványokhoz fordulva, csak nekik maguknak ezt mondta: Boldog az a szem, amely látja, amit ti láttok.</verse>
				<verse number="24">Mondom nektek, hogy sok próféta és király kívánta látni mindazt, amit ti láttok, de nem látták; és hallani, amit ti hallotok, de nem hallották.</verse>
				<verse number="25">És íme egy törvénytudó felkelt és kísértve őt, ezt mondta: Mester, mit cselekedjem, hogy az örök életet elnyerjem?</verse>
				<verse number="26">Ő pedig így felelt annak: A törvényben mi van megírva? Hogyan olvasod?</verse>
				<verse number="27">Az pedig így válaszolt: Szeresd az Urat, a te Istenedet teljes szívedből és teljes lelkedből és teljes erődből és teljes elmédből; és a te felebarátodat, mint tenmagadat.</verse>
				<verse number="28">Szólott pedig annak: Helyesen feleltél; ezt cselekedd és élsz.</verse>
				<verse number="29">Az pedig igazolni akarta magát és ezt mondta Jézusnak: De ki az én felebarátom?</verse>
				<verse number="30">Jézus pedig így felelt: Egy ember Jeruzsálemből Jerikóba ment le, és rablók kezébe esett; ezek levetkőztették, megsebesítették, elmentek és otthagyták félholtan.</verse>
				<verse number="31">Történetesen pedig egy pap haladt az úton, aki megpillantotta őt, és elkerülte.</verse>
				<verse number="32">Hasonlóképen egy lévita is, mikor ahhoz a helyhez ért és látta őt, elkerülte.</verse>
				<verse number="33">Egy samaritánus pedig, aki úton volt, hozzáérkezett és mikor meglátta, könyörületességre indult.</verse>
				<verse number="34">És hozzálépett, bekötötte sebeit, olajat, és bort öntött azokra. Azután feltette őt saját barmára, elvitte egy vendégfogadóba és ápolta őt.</verse>
				<verse number="35">Másnap pedig elővett két dénárt, odaadta a vendéglősnek és ezt mondta neki: Viselj gondot rá és ha valamit még ráköltesz, én mikor visszatérek, megadom majd neked.</verse>
				<verse number="36">Mit gondolsz: e három közül ki volt a felebarátja annak, aki a rablók kezébe esett?</verse>
				<verse number="37">Az pedig válaszolt: Az, aki könyörült rajta. Szólott azért neki Jézus: Eredj el, te is hasonlóképen cselekedjél.</verse>
				<verse number="38">Mikor pedig tovább haladtak, betért egy faluba, ahol egy Márta nevű asszony házába fogadta.</verse>
				<verse number="39">És ennek volt egy Mária nevű testvére, aki az Úr lábához ült és hallgatta az ő beszédét.</verse>
				<verse number="40">Mártát pedig teljesen lefoglalta a sok szolgálat. Ezért előállott és így szólt: Uram, nincs gondod rá, hogy a testvérem a szolgálatban magamra hagyott engem? Szólj neki, segítsen nekem.</verse>
				<verse number="41">Az Úr pedig ezt mondta neki: Márta, Márta, sok mindenért aggodalmaskodol és töröd magadat,</verse>
				<verse number="42">pedig egy a szükséges. Mária a jobb részt választotta, amely nem vétetik el tőle.</verse>
			</chapter>
			<chapter number="11">
				<verse number="1">És történt, hogy mikor egy helyen imádkozott, miután elvégezte, így szólt hozzá egyik tanítványa: Uram, taníts minket imádkozni, amint János is tanította tanítványait.</verse>
				<verse number="2">Ő pedig ezt mondta nekik: Mikor imádkoztok, ezt mondjátok: Mi Atyánk, ki vagy a mennyekben, szenteltessék meg a te neved, jöjjön el a te országod, legyen meg a te akaratod, mint a mennyben, úgy a földön is.</verse>
				<verse number="3">Mindennapi kenyerünket add meg nekünk naponként,</verse>
				<verse number="4">és bocsásd meg a mi bűneinket, mert mi is megbocsátunk mindenkinek, aki nekünk adósunk. És ne vígy minket kísértésbe, de szabadíts meg minket a gonosztól.</verse>
				<verse number="5">És így szólt nekik: Ha valamelyikőtöknek barátja van, s az odamegy hozzá éjfélkor és ezt mondja neki: Barátom, adj nekem kölcsön három kenyeret,</verse>
				<verse number="6">mert egy barátom érkezett hozzám az útról és nincs mit adnom ennie, —</verse>
				<verse number="7">közületek kicsoda válaszolna így belülről: Ne zavarj engem; lásd, az ajtó már be van zárva, és gyermekeim velem együtt az ágyban vannak, nem kelhetek fel, és nem adhatok neked?</verse>
				<verse number="8">Mondom nektek, ha nem kel is fel és nem ad is neki azért, mert az barátja, de az ő tolakodása miatt fel fog kelni és adni fog neki annyit, amennyire szüksége van.</verse>
				<verse number="9">Én is mondom nektek: kérjetek és adatik nektek; keressetek és találtok, zörgessetek és megnyittatik nektek.</verse>
				<verse number="10">Mert aki kér, mind kap, aki keres, talál, és a zörgetőnek megnyittatik.</verse>
				<verse number="11">Melyik atya az közületek, aki a fiának — követ ad, amikor kenyeret kér tőle és — kígyót ad, amikor halat kér tőle; (A 11. versben gondolatjel közé tett szavak a legrégibb kéziratokban nincsenek meg (Mt7:10).)</verse>
				<verse number="12">vagy skorpiót ad neki, ha tojást kér?</verse>
				<verse number="13">Ha azért ti gonosz létetekre tudtok fiaitoknak jó ajándékokat adni, menynyivel inkább fog a ti mennyei Atyátok Szentlelket adni azoknak, akik tőle kérik?</verse>
				<verse number="14">És ördögöt űzött ki, amely néma volt. Mikor pedig kiment az ördög, megszólalt a néma, és a sokaság elcsodálkozott.</verse>
				<verse number="15">Némelyek pedig így szóltak közülük: Belzebub által, az ördögök fejedelme által űzi ki az ördögöket.</verse>
				<verse number="16">Mások meg kísértették őt, és mennyei jelt kívántak tőle.</verse>
				<verse number="17">Ő azonban ismerve gondolataikat, azt mondta nekik: Minden ország, amely önmagával meghasonlik, elpusztul, és ház házra omlik.</verse>
				<verse number="18">És a Sátán is, ha önmagával meghasonlik, hogyan állhat meg az ő országa? Mert ti azt mondjátok, hogy én Belzebub által űzöm ki az ördögöket.</verse>
				<verse number="19">És ha én Belzebub által űzöm ki az ördögöket, a ti fiaitok ki által űzik ki? Ennélfogva ők maguk lesznek a bíráitok.</verse>
				<verse number="20">Ha pedig Isten ujjával űzöm ki az ördögöket, kétség nélkül elérkezett hozzátok az Isten országa.</verse>
				<verse number="21">Mikor az erős fegyveres őrzi a maga palotáját, akkor békében van a vagyona.</verse>
				<verse number="22">De ha nála erősebb ember tör rá és legyőzi őt, akkor elveszi minden fegyverét, amelyben bízott, és szétosztja, amit tőle zsákmányolt.</verse>
				<verse number="23">Aki nincs velem, ellenem van, és aki nem gyűjt velem, tékozol.</verse>
				<verse number="24">Mikor a tisztátalan lélek kimegy az emberből, víz nélküli helyeken járkál, nyugalmat keresve; és mikor nem talál, ezt mond ja: Visszatérek a házamba, ahonnét kijöttem.</verse>
				<verse number="25">És mikor odamegy, kiseperve és felékesítve találja azt.</verse>
				<verse number="26">Akkor elmegy, vesz maga mellé más hét lelket, nálánál gonoszabbakat és bemennek, ott laknak és annak az embernek utóbbi állapota rosszabb lesz az elsőnél.</verse>
				<verse number="27">Amikor ő ezeket mondta, egy asszony a sokaságból felemelte szavát és így szólt hozzá: Boldog a méh, amely téged hordozott és az emlők, amelyekből szoptál!</verse>
				<verse number="28">ő pedig így válaszolt: Sőt inkább boldogok azok, akik az Isten beszédét hallgatják és megtartják.</verse>
				<verse number="29">Mikor pedig még nagyobb sokaság gyülekezett hozzá, kezdte mondani: Ez a nemzedék gonosz nemzedék: jelt kíván, de nem adatik neki jel, csak a Jónás jele.</verse>
				<verse number="30">Mert mint Jónás jelül volt a niniveieknek, úgy lesz az Ember Fia is e nemzedéknek.</verse>
				<verse number="31">Dél királynője felkel majd az ítéletkor e nemzedék férfiaival és elítéli őket, mert eljött a világ- végéről, hogy hallgassa Salamon bölcsességét. És íme, Salamonnál nagyobb, van itt.</verse>
				<verse number="32">A ninivei férfiak az ítéletkor együtt támadnak majd fel e nemzedékkel és elítélik ezt, mivel ők megtértek Jónás prédikálására. És íme, Jónásnál nagyobb van itt.</verse>
				<verse number="33">Aki lámpát gyújt, nem teszi rejtekbe, sem a véka alá, hanem a lámpatartóra, hogy akik bemennek, lássák a világosságot.</verse>
				<verse number="34">A test lámpása a szemed: ha azért a szemed tiszta, egész tested is világos lesz; ha pedig gonosz, tested is sötét.</verse>
				<verse number="35">Vigyázz azért, hogy a benned levő világosság sötétség ne legyen.</verse>
				<verse number="36">Ennélfogva, ha egész tested világos, és semmi részében sincs homály, olyan világos lesz egészen, mint mikor a lámpás megvilágít téged a fényével.</verse>
				<verse number="37">- - -</verse>
				<verse number="38">Beszéd közben egy farizeus kérte őt, hogy ebédeljen nála. És ő bement és asztalhoz telepedett.A farizeus pedig elcsodálkozott mikor látta, hogy ebéd előtt nem mosdott meg.</verse>
				<verse number="39">Szólott pedig hozzá az Úr: Ti, farizeusok, a pohár és a tál külsejét megtisztítjátok, de belül telve vagytok rablás vágyával és gonoszsággal.</verse>
				<verse number="40">Bolondok, aki a külsőt teremtette, nem az teremtette-e azt is, ami belül van?</verse>
				<verse number="41">Ti azonban adjátok alamizsnául azt, ami belül van és minden tiszta lesz nektek.</verse>
				<verse number="42">De jaj nektek, farizeusok, mert megadjátok a tizedet a mentából, kaporból és minden kerti növényből, de elhanyagoljátok az igazságosságot és az Isten iránt való szeretetet, pedig ezeket kellene cselekedni és amazokat sem elhanyagolni!</verse>
				<verse number="43">Jaj nektek farizeusok! Mert szeretitek az első ülést a zsinagógákban és a piacokon való köszöntéseket!</verse>
				<verse number="44">Jaj nektek, mert olyanok vagytok, mint a sírok, amelyek nem látszanak és az emberek, akik rajtuk járnak, nem tudják!</verse>
				<verse number="45">A törvénytudók közül egy ezt mondta neki: Mester, mikor ezt mondod, minket is sértegetsz.</verse>
				<verse number="46">Ő pedig szólt: Jaj nektek, törvénytudóknak is! Mert elhordozhatatlan terhekkel rakjátok meg az embereket, de ti magatok egy ujjatokkal sem érintitek azokat a terheket.</verse>
				<verse number="47">Jaj nektek! Mert ti építitek a próféták sírjait, a ti atyáitok pedig megölték őket.</verse>
				<verse number="48">Így hát ti tanúbizonyságot tesztek atyáitok cselekedetei mellett és helyeslitek azokat, mert azok ölték meg őket, ti pedig építitek a sírjaikat.</verse>
				<verse number="49">Ezért mondta az Isten bölcsessége is: Küldök hozzájuk prófétákat és apostolokat; és azok közül némelyeket megölnek és üldöznek,</verse>
				<verse number="50">hogy számonkéressék e nemzedéktől minden próféta vére, mely a világ teremtésétől fogva kiontatott,</verse>
				<verse number="51">Ábel vérétől fogva Zakariás véréig, aki az oltár és a szenthely között pusztult el; bizony mondom nektek, számon kéretik ettől a nemzedéktől.</verse>
				<verse number="52">Jaj nektek, törvénytudók! Mert magatokhoz vettétek az ismeret kulcsát: ti magatok nem mentetek be és akik be akartak menni, azokat meggátoltátok.</verse>
				<verse number="53">És mikor onnan kiment, az írástudók és farizeusok kezdtek rá nagyon haragudni és mind több dolog felől kérdésekkel faggatni,</verse>
				<verse number="54">leselkedtek utána, hogy beszédében megfogják őt.</verse>
			</chapter>
			<chapter number="12">
				<verse number="1">E közben megszámlálhatatlan sokaság gyűlt össze, úgyhogy egymást letaposták; ekkor kezdte tanítványainak mondani: Mindenekelőtt óvakodjatok a farizeusok kovászától, vagyis az ő képmutatásuktól.</verse>
				<verse number="2">Mert nincs olyan rejtett dolog, amely napfényre ne jönne, és olyan titok, amely ki ne tudódnék.</verse>
				<verse number="3">Azért amit a sötétségben mondtatok, a világosságban fogják hallani, s amit belső szobákban fülbe súgtatok, azt a házak tetejéről fogják hirdetni.</verse>
				<verse number="4">Mondom pedig nektek, barátaimnak: ne féljetek azoktól, akik a testet ölik meg s azután többet nem tehetnek.</verse>
				<verse number="5">De megmondom nektek, kitől féljetek. Féljetek attól, akinek, ha megölt, van hatalma arra is, hogy a gyehennára vessen. Bizony mondom nektek: Tőle féljetek.</verse>
				<verse number="6">Nemde öt verebet lehet venni két fillérért? És azok közül egyről sem feledkezik meg az Isten.</verse>
				<verse number="7">De nektek a fejetek hajszálai is mind meg vannak számlálva. Ne féljetek! Sok verébnél becsesebbek vagytok!</verse>
				<verse number="8">Mondom pedig nektek: ha valaki vallást tesz rólam az emberek előtt, az Ember Fia is vallást tesz arról az Isten angyala; előtt.</verse>
				<verse number="9">Viszont aki megtagad engem az emberek előtt, megtagadtatik az az Isten angyalai előtt.</verse>
				<verse number="10">És ha valaki bármit mond az Ember Fia ellen, megbocsáttatik neki, de aki a Szentlélek ellen szól káromlást, annak nem bocsáttatik meg.</verse>
				<verse number="11">Mikor pedig a zsinagógákba visznek titeket és a hatóságok és felsőbbségek elé, ne aggodalmaskodjatok azon, hogyan vagy mivel védekezzetek, vagy mit mondjatok.</verse>
				<verse number="12">Mert a Szentlélek abban az órában megtanít majd titeket, mit kell mondanotok.</verse>
				<verse number="13">Szólott pedig valaki hozzá a sokaságból: Mester, mondd meg a testvéremnek, hogy ossza meg velem az örökséget.</verse>
				<verse number="14">Ő pedig felelt neki: Ember, ki tett engem bíróvá vagy osztóvá köztetek?</verse>
				<verse number="15">Azt mondta azért nekik: Vigyázzatok és őrizkedjetek minden kapzsiságtól, mert nem abban van az embernek az élete, hogy a vagyonban dúskál.</verse>
				<verse number="16">És mondott nekik egy példázatot e szavakkal: Egy gazdag embernek bőségesen termett a földje.</verse>
				<verse number="17">Ezért így okoskodott magában: Mit cselekedjem? Mert nincs hova betakarítanom a termésemet.</verse>
				<verse number="18">És szólt: Ezt cselekszem: csűreimet lerontom és nagyobbakat építek. Azokba takarítom minden gabonámat és javaimat.</verse>
				<verse number="19">És ezt mondom a lelkemnek: Én lelkem, sokat gyűjtöttél sok esztendőre; pihenj, egyél-igyál, örvendezzél!</verse>
				<verse number="20">Az Isten azonban így szólt neki: Bolond, még az éjjel vissza kérik tőled a te lelkedet s akkor kié lesz mindaz, amit készítettél?</verse>
				<verse number="21">Így jár az, aki magának gyűjt kincseket és nem az Istenben gazdagodik.</verse>
				<verse number="22">Szólt pedig a tanítványainak: Ezért én azt mondom nektek: ne aggodalmaskodjatok életetek felől, mit egyetek; se testetek felől, mibe öltözködjetek.</verse>
				<verse number="23">Mert az élet több, mint az eledel, és a test, mint az öltözet.</verse>
				<verse number="24">Figyeljétek meg a hollókat, hogy azok nem vetnek, sem nem aratnak; nincs kamrájuk, sem csűrük és az Isten mégis táplálja őket. Mennyivel becsesebbek vagytok ti á madaraknál!</verse>
				<verse number="25">Ugyan ki az közületek, aki aggodalmaskodásával megnövelhetné élete hosszát egy arasznyival?</verse>
				<verse number="26">Ha tehát ti még ilyen egészen kicsiny dolgot sem tehettek meg, miért aggodalmaskodtok a többi felől?</verse>
				<verse number="27">Figyeljétek meg a mezei liliomokat, hogyan növekednek: nem fonnak és nem szőnek; de mondom nektek: Salamon az ő teljes dicsőségében sem öltözött úgy, mint ezek közül egy.</verse>
				<verse number="28">Ha pedig a füvet, amely ma a mezőn van és holnap a kemencébe vetik, így ruházza az Isten, mennyivel inkább titeket, ti kicsinyhitűek!</verse>
				<verse number="29">Ti se kérdezzétek, hogy mit egyetek, vagy mit igyatok, és ne nyugtalankodjátok.</verse>
				<verse number="30">Mert mindezeket a világ pogányai keresik. A ti Atyátok pedig tudja, hogy ezekre szükségetek van.</verse>
				<verse number="31">Csak keressétek az Isten országát és ezek ráadásul adatnak nektek.</verse>
				<verse number="32">Ne félj, te kicsiny nyáj, mert tetszett a ti Atyátoknak, hogy nektek adja az országot!</verse>
				<verse number="33">Adjátok el, amitek van, és adjatok alamizsnát; szerezzetek magatoknak olyan erszényeket, amelyek nem avulnak el, elfogyhatatlan kincset a mennyben, ahol a tolvaj nem fér hozzá, sem a moly meg nem emészti.</verse>
				<verse number="34">Mert ahol a kincsetek, ott lesz a szívetek is.</verse>
				<verse number="35">Övezzétek fel a derekatokat és lámpásotok égjen.</verse>
				<verse number="36">Ti meg legyetek hasonlók az olyan emberekhez, akik urukat várják, mikor jön meg a menyegzőről, hogy mihelyt megjön és zörget, azonnal ajtót nyissanak neki.</verse>
				<verse number="37">Boldogok azok a szolgák, akiket ébren talál az Úr, mikor hazamegy; bizony mondom nektek, hogy felövezi magát, leülteti őket és hozzájuk menvén, szolgál nekik.</verse>
				<verse number="38">És ha megjön a második őrváltáskor és ha a harmadik őrváltáskor jön meg és úgy találja őket: boldogok azok a szolgák!</verse>
				<verse number="39">- - -</verse>
				<verse number="40">39 Ezt pedig jegyezzétek meg: hogyha tudná a ház gazdája, mely órában jön a tolvaj, vigyázna és nem engedné, hogy házába törjön.Ti is azért legyetek készen: mert amely órában nem gondolnátok, abban jön el az Ember Fia.</verse>
				<verse number="41">Péter pedig így szólt hozzá: Uram, nekünk mondod ezt a példázatot, vagy mindenkinek is?</verse>
				<verse number="42">Az Úr pedig felelt: Ki hát a hű és okos sáfár, akit az Úr az ő háza népe fölé rendel, hogy adja ki nekik élelmüket a maga idejében?</verse>
				<verse number="43">Boldog az a szolga, akit ilyen munkában talál az ő ura, mikor hazajön!</verse>
				<verse number="44">Bizony mondom nektek, hogy minden vagyona felett gondviselővé teszi őt.</verse>
				<verse number="45">Ha pedig az a szolga így szólna a szívében: Halogatja az én uram még a hazajövetelt, — és kezdené verni a szolgákat és szolgálóleányokat, és enni-inni és részegeskedni,</verse>
				<verse number="46">megjön annak a szolgának ura, amely napon nem várja és amely órában nem gondolja és kettévágatja őt és a hitetlenek sorsára juttatja.</verse>
				<verse number="47">És amelyik szolga tudta az ő ura akaratát, de nem készült, sem annak akarata szerint nem cselekedett, azt nagyon megverik;</verse>
				<verse number="48">viszont aki nem ismeri ura akaratát és úgy művel verést érdemlő dolgokat, azt kevésbé verik meg. És attól, akinek sokat adtak, sokat követelnek, és akire sokat bíztak, attól többet kívánnak</verse>
				<verse number="49">Azért jöttem, hogy tüzet bocsássak a földre és bárcsak lángolna már!</verse>
				<verse number="50">Pedig még előttem van a keresztség, amellyel meg kell keresztelkednem és mily nagyon gyötrődöm, míg az elvégeztetik!</verse>
				<verse number="51">Azt gondoljátok, azért jöttem, hogy békességet hozzak a földre? Nem, mondom nektek; sőt inkább meghasonlást.</verse>
				<verse number="52">Mert mostantól fogva öten lesznek egy házban, akik meghasonlanak, három kettő ellen és kettő három ellen hasonlik meg:</verse>
				<verse number="53">az atya a fiú ellen és a fiú az atya ellen, az anya a leány ellen és a leány az anyja ellen, a napa a menye ellen és a meny a napa ellen.</verse>
				<verse number="54">Szólt pedig a sokaságnak is: Mikor látjátok, hogy nyugatról felhő támad, azonnal azt mondjátok: Záporeső jön, — és úgy lesz.</verse>
				<verse number="55">És mikor halljátok, hogy a déli szél fú, azt mondjátok: hőség lesz, — és úgy lesz.</verse>
				<verse number="56">Képmutatók, az ég és föld jelenségeit meg tudjátok magyarázni: hogyan van, hogy a mostani időket nem tudjátok megmagyarázni?</verse>
				<verse number="57">És mi dolog, hogy ti magatoktól is meg nem ítélitek, mi a helyes?</verse>
				<verse number="58">Mikor pedig ellenfeleddel a hatóság elé mégy, légy rajta, hogy útközben békésen megszabadulj tőle, hogy a bíró elé ne hurcoljon és a bíró át ne adjon a börtönőrnek, és a börtönőr tömlöcbe ne vessen téged.</verse>
				<verse number="59">Mondom neked, hogy nem jössz ki onnét, amíg meg nem fizetsz az utolsó fillérig.</verse>
			</chapter>
			<chapter number="13">
				<verse number="1">Éppen abban az időben érkeztek meg némelyek, akik hírt hoztak neki azokról a galileaiakról, akiknek vérét Pilátus áldozatukkal elegyítette.</verse>
				<verse number="2">És Jézus ezt mondta nekik: Azt gondoljátok, hogy ezek a galileai emberek bűnösebbek voltak a többi galileainál, mivel ezeket szenvedték?</verse>
				<verse number="3">Mondom nektek: Nem. Sőt ti is, ha meg nem tértek, mindnyájan hasonlóképen elvesztek.</verse>
				<verse number="4">Vagy azt gondoljátok, hogy az a tizennyolc ember, akikre rászakadt a torony Siloám tavánál és megölte őket, bűnösebb volt Jeruzsálem minden más lakójánál?</verse>
				<verse number="5">Mondom nektek: Nem. Sőt ti is, ha meg nem tértek, mindnyájan hasonlóképen elvesztek.</verse>
				<verse number="6">És ezt a példázatot mondta: Volt egy embernek egy fügefája a szőlejében. És elment, és gyümölcsöt keresett rajta, de nem talált.</verse>
				<verse number="7">És szólt a vincellérnek: Íme, három esztendeje járok ide, hogy gyümölcsöt keressek ezen a fügefán, és nem találok. Vágd ki, miért zsarolja ki a földet?</verse>
				<verse number="8">De az így válaszolt neki: Uram, hagyd meg még ebben az esztendőben, míg körülásom és megtrágyázom;</verse>
				<verse number="9">hátha jövőre terem. Ha pedig nem, akkor vágd ki.</verse>
				<verse number="10">Tanított pedig szombaton az egyik zsinagógában.</verse>
				<verse number="11">És íme volt ott egy asszony, akiben tizennyolc év óta betegség lelke volt és úgy meggörnyedt, hogy egyáltalán nem tudott felegyenesedni.</verse>
				<verse number="12">És mikor látta őt Jézus, előszólította és ezt mondta neki: Asszony, megszabadultál betegségedtől.</verse>
				<verse number="13">És rátette kezét, és az nyomban felegyenesedett és dicsőítette az Istent.</verse>
				<verse number="14">A zsinagógai elöljáró azonban nem hagyta ezt szó nélkül, bosszankodva a miatt, hogy Jézus szombatnapon gyógyított és ezért azt mondta a sokaságnak: Hat nap van, amelyen munkálkodni kell; azokon jöjjetek azért és gyógyíttassátok magatokat és ne szombaton.</verse>
				<verse number="15">Ekkor az Úr így válaszolt neki: Képmutatók, vajjon szombaton nem oldja-e el mindegyikőtök a maga ökrét vagy szamarát a jászoltól és nem viszitek-e itatni?</verse>
				<verse number="16">Hát ezt, az Ábrahám leányát, akit a Sátán már tizennyolc esztendeje megkötözött, nem kellett-e feloldani ebből a kötelékből szombatnapon?</verse>
				<verse number="17">És mikor ezeket mondta, ellenfelei mindnyájan megszégyenültek, és az egész nép örült mindazokon a dicsőséges dolgokon, amelyek ő általa történtek</verse>
				<verse number="18">Szólt pedig Jézus: Mihez hasonló az Isten országai És mihez hasonlítsam azt?</verse>
				<verse number="19">Hasonló a mustármaghoz, amelyet az ember vett és elvetett a kertjében, és az felnövekedett és fává lett, úgyhogy az égi madarak fészket raktak ágain.</verse>
				<verse number="20">És ismét szólt: Mihez hasonlítsam az Isten országát?</verse>
				<verse number="21">Hasonló a kovászhoz, amelyet az asszony vett és három mérce liszttel elegyített, míg az egész meg nem kelt.</verse>
				<verse number="22">Így haladt át tanítva városokon és falvakon és Jeruzsálem felé ment.</verse>
				<verse number="23">Szólt pedig neki valaki: Uram, vajjon kevesen vannak, akik üdvözülnek? Ő pedig azt mondta nekik:</verse>
				<verse number="24">Törekedjetek bemenni a szoros kapun, mert mondom nektek, hogy sokan igyekeznek majd bemenni, de nem tudnak.</verse>
				<verse number="25">Attól fogva, hogy a házigazda felkelt és bezárta az ajtót, kívül megállva az ajtón zörgetni kezdetek és azt mondjátok: Uram, nyiss ajtót nekünk! És ő így felel nektek: Nem tudom, honnan valók vagytok. —</verse>
				<verse number="26">Akkor kezditek majd mondani: Színed előtt ettünk és ittunk és utcáinkon tanítottál,</verse>
				<verse number="27">de ő ezt mondja: Mondom nektek, hogy nem tudom, honnan valók vagytok. Távozzatok tőlem mindnyájan, kik gonoszságot cselekesztek!</verse>
				<verse number="28">Ott majd lesz sírás és fogcsikorgatás, mikor látjátok Ábrahámot, Izsákot, Jákobot és mind a prófétákat az Isten országában, magatokat pedig kivetve.</verse>
				<verse number="29">És jönnek majd napkeletről és napnyugatról, és északról és délről és letelepednek az Isten országában.</verse>
				<verse number="30">És íme vannak utolsók, akik elsőkké lesznek és vannak elsők, akik utolsókká lesznek.</verse>
				<verse number="31">Ugyanabban az órában jött hozzá néhány farizeus és ezt mondták neki: Eredj ki és menj el innét, mert Heródes meg akar téged ölni.</verse>
				<verse number="32">És ő így felelt nekik: Menjetek el, mondjátok meg annak a rókának: Íme, ördögöket űzök ki és gyógyítok ma és holnap és harmadnap bevégzem küldetésemet.</verse>
				<verse number="33">De ma, holnap és holnapután úton kell lennem, mert nem lehetséges, hogy a próféta Jeruzsálemen kívül vesszen el.</verse>
				<verse number="34">Jeruzsálem! Jeruzsálemi ki megölöd a prófétákat és megkövezed azokat, akik hozzád küldettek, hányszor akartam összegyűjteni fiaidat, mint a tyúk a fiókáit szárnyai alá, de ti nem akartátok!</verse>
				<verse number="35">Íme, pusztán hagyatik néktek a ti házatok. Mondom pedig néktek, hogy nem láttok engem, míg el nem jön az az idő, amikor ezt mondjátok: Áldott, aki jön az Úrnak nevében!</verse>
			</chapter>
			<chapter number="14">
				<verse number="1">És történt, mikor egy szombaton egyik főfarizeus házához ment ebédelni, azok leselkedtek reá.</verse>
				<verse number="2">És íme egy vízkóros ember volt előtte.</verse>
				<verse number="3">És Jézus így szólt a törvénytudóknak és farizeusoknak: Szabad szombatnapon gyógyítani vagy nem!</verse>
				<verse number="4">Azok pedig hallgattak. És ő megfogta, meggyógyította és elbocsátotta azt.</verse>
				<verse number="5">Majd így felelt nekik: Ki az közületek, akinek a fia vagy az ökre szombatnapon a kútba esik és nem húzza ki azonnal?</verse>
				<verse number="6">És ezekre nem tudtak felelni.</verse>
				<verse number="7">Majd példázatot mondott a meghívottaknak, mikor észrevette, hogyan válogatják a főhelyeket:</verse>
				<verse number="8">Ha valaki lakodalomba hív, ne ülj a főhelyre, mert lehet, hogy nálad érdemesebb embert is meghívott,</verse>
				<verse number="9">s az, aki mind téged, mint azt meghívta, odamegy és ezt mondja neked: Engedd át ennek a helyet, — és akkor szégyenkezve az utolsó helyre fogsz ülni.</verse>
				<verse number="10">Hanem ha meghívnak, menj el és ülj le az utolsó helyre, hogy mikor odajön az, aki téged meghívott, azt mondja neked: barátom, ülj feljebb! Akkor neked becsületed lesz azok előtt, akik veled együtt ülnek.</verse>
				<verse number="11">Mert mindenki, aki magát felmagasztalja, megaláztatik és aki magát megalázza, felmagasztaltatik.</verse>
				<verse number="12">És szólt annak is, aki őt meghívta: Ha ebédet vagy vacsorát készítesz, ne hívd barátaidat, se testvéreidet, se rokonaidat, se gazdag szomszédaidat, hogy viszont ők is meg ne hívjanak és viszonozzák neked.</verse>
				<verse number="13">Hanem ha vendégséget készítesz, hívd a szegényeket, csonka-bonkákat, sántákat, vakokat:</verse>
				<verse number="14">és boldog leszel, mivel ők nem tudják viszonozni neked. Mert Isten megfizet majd neked az igazak feltámadásakor.</verse>
				<verse number="15">Mikor pedig ezt meghallotta egy azok közül, akik vele együtt ültek, így szólt neki: Boldog az, aki az Isten országának vendége.</verse>
				<verse number="16">Ő pedig felelt annak: Egy ember nagy vacsorát készített, amelyre sok vendéget hívott.</verse>
				<verse number="17">És elküldte szolgáját a vacsora idején, hogy megmondja a meghívottaknak: Jertek, mert már minden készen van.</verse>
				<verse number="18">Ekkor mindnyájan egyformán elkezdték magukat mentegetni. Az első azt üzente neki: Szántóföldet vettem és ki kell mennem, hogy megnézzem azt; kérlek, ments ki engem!</verse>
				<verse number="19">És a másik ezt mondta: öt iga ökröt vettem és elmegyek, hogy kipróbáljam azokat; kérlek, ments ki engem!</verse>
				<verse number="20">Megint másik így szólt: Feleséget vettem és azért nem mehetek.</verse>
				<verse number="21">Mikor azért az a szolga hazament, mindezt hírül adta az urának. Ekkor a házigazda megharagudva, ezt mondta szolgájának: Menj hamar a város tereire és utcáira és hozd be a szegényeket, csonka-bonkákat, sántákat és vakokat.</verse>
				<verse number="22">És a szolga azt mondta: Uram, meglett, amit parancsoltál és mégis van hely.</verse>
				<verse number="23">Akkor így szólt az úr a szolgának: Eredj az utakra, a sövényekhez és kényszeríts mindenkit, hogy bejöjjön: hadd teljék meg a házam.</verse>
				<verse number="24">Mert mondom nektek, hogy senki a meghívottak közül nem kóstolja meg az én vacsorámat.</verse>
				<verse number="25">Nagy sokaság ment pedig vele és ő megfordulva, így szólt hozzájuk:</verse>
				<verse number="26">Ha valaki hozzám jön és nem gyűlöli meg atyját ós anyját, feleségét és gyermekeit, fiútestvéreit és nőtestvéreit, sőt a saját életét is, nem lehet az én tanítványom.</verse>
				<verse number="27">És ha valaki nem hordozza az ő keresztjét és nem jön utánam, nem lehet az én tanítványom.</verse>
				<verse number="28">Mert ha közületek valaki tornyot akar építeni, nemde leül először, kiszámítja a költséget, hogy van-e, amivel elvégezze1?</verse>
				<verse number="29">Hogy miután alapot vetett, de bevégezni nem bírja, csúfolni ne kezdje őt senki, aki látja,</verse>
				<verse number="30">és azt ne mondja: Ez az ember elkezdte az építést, de nem bírta véghezvinni.</verse>
				<verse number="31">Vagy ha az egyik király háborúba megy a másik ellen, nemde leül először és tanácsot tart, hogy a maga tízezer emberével szembeszállhat-e azzal, aki húszezerrel jön ellene?</verse>
				<verse number="32">Mert különben kénytelen, mikor a másik még távol van, követséget küldeni és megkérdezni a békefeltételeket.</verse>
				<verse number="33">Így tehát, ha közületek valaki le nem mond minden vagyonáról, nem lehet az én tanítványom.</verse>
				<verse number="34">Jó a só, de ha ízét veszti, mivel sózzák meg?</verse>
				<verse number="35">Sem a földre, sem trágyára nem alkalmas: kidobják azt. Akinek van füle a hallásra, hallja!</verse>
			</chapter>
			<chapter number="15">
				<verse number="1">Közeledtek pedig hozzá a vámszedők és bűnösök mind, hogy hallgassák őt.</verse>
				<verse number="2">És zúgolódtak a farizeusok és írástudók: Ez bűnösöket fogad magához és velük együtt eszik.</verse>
				<verse number="3">Ő pedig ezt a példázatot mondta nekik:</verse>
				<verse number="4">Melyik ember az közületek, akinek ha száz juha van és egyet azok közül elveszt, nem hagyja ott a kilencvenkilencet a pusztában és nem megy el az elveszett után, amíg meg nem találja azt?</verse>
				<verse number="5">És ha megtalálta, örömében felveszi a vállára.</verse>
				<verse number="6">És hazamenve, összehívja barátait és szomszédait és azt mondja nekik: örvendezzetek velem, mert megtaláltam az én juhomat, amely elveszett.</verse>
				<verse number="7">Mondom nektek, hogy a mennyben így nagyobb öröm lesz egy megtérő bűnösön, mint kilencvenkilenc igazon, akiknek nincs szükségük megtérésre</verse>
				<verse number="8">Vagy ha valamelyik asszonynak tíz drahmája van és egy drahmát elveszt, nem gyújt-e mécsest és nem söpri-e ki a házát és nem keresi-e gondosan, míg meg nem találja?</verse>
				<verse number="9">És ha megtalálta, összehívja barátnőit, szomszédasszonyait és így szól: Örüljetek velem, mert megtaláltam a drahmát, amelyet elvesztettem.</verse>
				<verse number="10">Így, mondom nektek, örvendezés van az Isten angyalainak színe előtt egy bűnös ember megtérésén.</verse>
				<verse number="11">Majd így szólt: Egy embernek volt két fia;</verse>
				<verse number="12">és így szólt az ifjabbik az atyjának: Atyám, add ki a vagyonból a rám eső részt. És megosztotta köztük a vagyont.</verse>
				<verse number="13">Nem sok idő múlva azután a kisebbik fiú összeszedte mindenét, messze tartományba költözött és ott eltékozolta vagyonát, mivel feslett életet élt.</verse>
				<verse number="14">Miután pedig mindent elköltött, nagy éhség támadt abban a tartományban, úgyhogy nyomorogni kezdett.</verse>
				<verse number="15">Akkor elment, elszegődött annak a tartománynak egyik polgárához, aki kiküldte őt a mezejére disznókat legeltetni.</verse>
				<verse number="16">És szívesen megtöltötte volna gyomrát azzal az eleséggel, amit a disznók ettek; de senki sem adott neki.</verse>
				<verse number="17">Mikor azután magába szállt, ezt mondta: Az én atyámnak hány bérese bővölködik kenyérben, én pedig itt éhen halok!</verse>
				<verse number="18">Felkelek, elmegyek atyámhoz és azt mondom neki: Atyám, vétkeztem az ég ellen és te ellened</verse>
				<verse number="19">és nem vagyok immár méltó, hogy fiadnak hívjanak. Tégy engem olyanná, mint béreseid közül egy.</verse>
				<verse number="20">És felkelt, elment az atyjához. Mikor pedig még távolt volt, meglátta őt az atyja, megesett rajta a szíve, odafutott, a nyakába borult és megcsókolgatta őt.</verse>
				<verse number="21">És szólt neki a fiú: Atyám, vétkeztem az ég ellen és te ellened, és nem vagyok immár méltó, hogy fiadnak hívjanak.</verse>
				<verse number="22">Az atya azonban így szólt a szolgáinak: Gyorsan hozzátok ki a legszebb ruhát és adjátok rá. És húzzatok gyűrűt a kezére és sarut a lábára!</verse>
				<verse number="23">És hozzátok elő a hizlalt tulkot, vágjátok le és együnk és vigadjunk.</verse>
				<verse number="24">Mert ez az én fiam halott volt és megelevenedett; elveszett és megtaláltatott. És elkezdtek vigadni.</verse>
				<verse number="25">Nagyobbik fia pedig a mezőn volt és mikor hazajövet közelgett a házhoz, meghallotta a zenét és a táncot.</verse>
				<verse number="26">És előszólított egyet a szolgák közül és megtudakolta, mi az.</verse>
				<verse number="27">Az pedig így felelt neki: öcséd jött meg, és atyád levágatta a hizlalt tulkot, mivel egészségben nyerte őt vissza.</verse>
				<verse number="28">Ekkor az megharagudott és nem akart bemenni. Atyja azért kimenve, kérlelte őt.</verse>
				<verse number="29">De ő így válaszolt atyjának: Íme, ennyi esztendeje szolgálok neked; parancsodat soha meg nem szegtem és te nekem soha nem adtál egy kecskegödölyét sem, hogy barátaimmal vigadjak.</verse>
				<verse number="30">Mikor pedig ez a te fiad megjött, aki parázna nőkkel emésztette fel vagyonodat, levágattad neki a hizlalt tulkot.</verse>
				<verse number="31">Az pedig így szólt hozzá: Fiam, te mindenkor velem vagy és mindenem a tied;</verse>
				<verse number="32">vigadoznod és örvendezned kellene hát, hogy ez a te testvéred halott volt és megelevenedett, el veszett volt és megtaláltatott.</verse>
			</chapter>
			<chapter number="16">
				<verse number="1">Szólt pedig a tanítványaihoz: Volt egy gazdag ember és annak egy sáfára. Ezt bevádolták nála, hogy javait eltékozolja.</verse>
				<verse number="2">Hívatta azért és azt mondta neki: Mit hallok felőled? Adj számot a sáfárságodról, mert nem lehetsz többé sáfár.</verse>
				<verse number="3">Szólt pedig magában a sáfár: Mit tegyek, mivel az én uram elveszi tőlem a sáfárságot? Kapálni nem tudok, koldulni szégyenlek.</verse>
				<verse number="4">Tudom, mit tegyek, hogy mikor a sáfárságtól megfosztanak, befogadjanak engem házaikba.</verse>
				<verse number="5">És magához hívatta urának minden adósát és így szólt az elsőnek: Menynyivel tartozol az én uramnak?</verse>
				<verse number="6">Az pedig így felelt: Száz bátus olajjal. És azt mondta neki: Vedd az írásodat, ülj le és írj hamar ötvenet.</verse>
				<verse number="7">Azután szólott a másiknak: Hát te mennyivel tartozol? Az így felelt: Száz kórus búzával. És azt mondta annak: Vedd az írásodat és írj nyolcvanat.</verse>
				<verse number="8">És dicsérte az úr a hamis sáfárt, hogy eszesen cselekedett. Mert e világ fiai eszesebben forgolódnak a maguk nemzedékében, mint a világosság fiai.</verse>
				<verse number="9">Én is mondom nektek: szerezzetek magatoknak barátokat a hamis mammonból, hogy mikor az elfogy, befogadjanak titeket az örök hajlékokba.</verse>
				<verse number="10">Aki hű a kevesen, a sokon is hű az; és aki a kevesen hamis, a sokon is hamis az.</verse>
				<verse number="11">Ha azért a hamis mammonon nem voltatok hűségesek, ki fogja rátok bízni az igazi gazdagságot?</verse>
				<verse number="12">És ha a másén nem voltatok hűségesek, ki adja oda nektek, ami a tietek?</verse>
				<verse number="13">Egy szolga sem szolgálhat két úrnak, mert vagy az egyiket gyűlöli és a másikat szereti, vagy az egyikhez ragaszkodik és a másikat megveti. Nem szolgálhattok Istennek és a mammonnak.</verse>
				<verse number="14">Hallották pedig mindezt a farizeusok, akik pénzsóvárak voltak és kigúnyolták őt.</verse>
				<verse number="15">És szólt nekik: Ti az emberek előtt igazolni akarjátok magatokat, de az Isten ismeri a szíveteket. Mert ami az emberek előtt igen becses, az az Isten előtt utálatos.</verse>
				<verse number="16">A törvény és a próféták Jánosig voltak. Azóta az Isten országa hirdettetik és mindenki erejét megfeszítve tör be abba.</verse>
				<verse number="17">Pedig könnyebben múlik el a menny és a föld, hogysem a törvényből egy pontocska is elessék.</verse>
				<verse number="18">Mindenki, aki elbocsátja a feleségét és mást vesz el, paráználkodik; és mindenki, aki férjétől elbocsátott asszonyt vesz feleségül, paráználkodik.</verse>
				<verse number="19">Volt egy gazdag ember, aki bíborba és patyolatba öltözött és minden nap dúsan lakmározott.</verse>
				<verse number="20">És egy Lázár nevű koldus tele fekélyekkel ott feküdt az ő kapuja előtt.</verse>
				<verse number="21">Ez szeretett volna jóllakni a gazdag ember asztaláról lehullott morzsákkal, de még az ebek is odamentek és nyalták a sebeit.</verse>
				<verse number="22">Történt pedig, hogy meghalt a koldus és az angyalok Ábrahám kebelébe vitték. Meghalt a gazdag is és eltemették.</verse>
				<verse number="23">És amint a pokolban kínok között gyötrődve felemelte tekintetét, látta távolról Ábrahámot és Lázárt az ő kebelén.</verse>
				<verse number="24">Ekkor felkiáltott: Atyám, Ábrahám, könyörülj rajtam és küldd el Lázárt, hogy mártsa ujja hegyét a vízbe és hűsítse meg a nyelvemet, mert gyötrődöm a lángban.</verse>
				<verse number="25">Ábrahám pedig azt mondta: Fiam, jusson eszedbe, hogy te javaidat már elvetted életedben éppúgy, mint Lázár is a rosszat. Most ő itt vigasztalódik, te pedig gyötrődöl.</verse>
				<verse number="26">És mindezen felül köztünk és közöttetek nagy szakadék van, hogy akik innen hozzátok akarnak átmenni, ne mehessenek, se onnan hozzánk át ne jöhessenek.</verse>
				<verse number="27">Amaz pedig így szólt: Kérlek azért, atyám, hogy küldd el őt apám házához.</verse>
				<verse number="28">Mert van öt testvérem: hadd tegyen nekik bizonyságot, hogy ők is ide ne kerüljenek a gyötrelem e helyére.</verse>
				<verse number="29">Felelt neki Ábrahám: Van Mózesük és prófétáik. Hallgassák azokat!</verse>
				<verse number="30">De amaz ezt mondta: Nem úgy, atyám, Ábrahám; hanem ha valaki a halottak közül megy hozzájuk, megtérnek.</verse>
				<verse number="31">Ő pedig azt mondta neki: Ha Mózesre és a prófétákra nem hallgatnak, nem győzi meg őket az sem, ha valaki feltámad a halottak közül.</verse>
			</chapter>
			<chapter number="17">
				<verse number="1">Szólt pedig a tanítványainak: Lehetetlen, hogy botránkozások ne legyenek; de jaj annak, aki által esnek.</verse>
				<verse number="2">Jobb annak, ha malomkövet vetnek a nyakába és a tengerbe dobják, mintsem egyet is megbotránkoztasson e kicsinyek közül</verse>
				<verse number="3">Vigyázzatok magatokra! Ha vétkezik a te atyádfia, dorgáld meg: és ha megbánja, bocsáss meg neki.</verse>
				<verse number="4">És ha egy nap hétszer vétkezik ellened és hétszer fordul hozzád ezzel a szóval: Megbántam, — meg kell bocsátanod neki.</verse>
				<verse number="5">És szóltak az apostolok az Úrnak: Növeld a mi hitünket.</verse>
				<verse number="6">Felelt pedig az Úr: Ha annyi hitetek volna, mint a mustármag, ezt mondanátok ennek az eperfának: Szakadj ki gyökerestül és verj gyökeret a tengerben, — engedne nektek.</verse>
				<verse number="7">Kicsoda pedig az közületek, aki ha egy szolgája van és az szánt, vagy legeltet, mihelyt a mezőről megjön, tüstént azt mondja neki: Jöjj hamar, ülj asztalhoz!?</verse>
				<verse number="8">Sőt nem azt mondja-e neki: Készíts nekem vacsorára valót és övezd fel magadat, szolgálj ki engem, amíg eszem és iszom s azután eszel és iszol majd te!?</verse>
				<verse number="9">vajjon megköszöni-e annak a szolgának, hogy azt tette, amit neki parancsolt? (A 9. vers végén egyes kéziratokban még ez olvasható: Nem gondolom.)</verse>
				<verse number="10">Így ti is, ha mindazt megtettétek, amiket parancsoltak nektek, mondjátok: Haszontalan szolgák vagyunk, csak azt tettük, amivel tartoztunk.</verse>
				<verse number="11">Amikor pedig útban volt Jeruzsálem felé, Samária és Galilea között haladt át.</verse>
				<verse number="12">És mikor egy faluba bement, tíz bélpoklos jött eléje, akik távol megálltak,</verse>
				<verse number="13">és felemelték szavukat: Jézus, Mester, könyörülj rajtunk!</verse>
				<verse number="14">És mikor látta őket, azt mondta nekik: Menjetek el, mutassátok meg magatokat a papoknak. És amíg odamentek, megtisztultak.</verse>
				<verse number="15">Egyikük azután, mikor látta, hogy meggyógyult, visszatért és fennhangon magasztalta az Istent</verse>
				<verse number="16">és Jézus lábánál arcra borulva, hálát adott neki. És ez az ember samáriai volt.</verse>
				<verse number="17">Ekkor Jézus ezt mondta: Nem tízen tisztultak-e meg? Hol van a többi kilenc?</verse>
				<verse number="18">Nem akadt, aki visszatért volna, hogy dicsőítse az Istent, csak ez az idegen?</verse>
				<verse number="19">És szólt hozzá: Kelj fel, menj el, a te hited megtartott téged.</verse>
				<verse number="20">Mikor pedig a farizeusok megkérdezték tőle, mikor jön el az Isten országa, azt felelte nekik: Az Isten országa nem szemmel láthatóan jön el.</verse>
				<verse number="21">Sem azt nem mondják: Íme, itt! vagy: amott van! Mert az Isten országa közöttetek van!</verse>
				<verse number="22">A tanítványoknak pedig ezt mondta: Eljön az idő, amikor kívántok látni egyet az Ember Fiának napjai közül, de nem láttok.</verse>
				<verse number="23">És mondják majd nektek: íme, itt! Íme, amott van! de ne menjetek oda és ne kövessétek!</verse>
				<verse number="24">Mert amint a felvillanó villámlás az ég egyik aljától a másikig fénylik, úgy lesz az Ember Fia is az ő napján.</verse>
				<verse number="25">De előbb sokat kell neki szenvednie és megvettetnie e nemzedéktől.</verse>
				<verse number="26">És amint Nóé napjaiban történt, úgy lesz az Ember Fiának napjaiban is.</verse>
				<verse number="27">Ettek, ittak, házasodtak, férjhez mentek, mind ama napig, amelyen Nóé bement a bárkába. Azután eljött az özönvíz és a többieket mind elpusztította.</verse>
				<verse number="28">Hasonlóképen, mint Lót napjaiban is történt: ettek, ittak, adtak, vettek, ültettek, építettek,</verse>
				<verse number="29">de amely napon kiment Lót Sodomából, tűz és kénkő esett az égből és minden kit elpusztított.</verse>
				<verse number="30">Éppen így lesz azon a napon, amelyen az Ember Fia megjelenik.</verse>
				<verse number="31">Aki azon a napon a háztetőn lesz és holmija a házban, ne jöjjön le, hogy elvigye azt; és aki a mezőn lesz, az se forduljon vissza.</verse>
				<verse number="32">Emlékezzetek Lót feleségére!</verse>
				<verse number="33">Aki meg akarja tartani az ő életét, elveszíti azt, és aki elveszíti, megtartja azt.</verse>
				<verse number="34">Mondom nektek: azon az éjtszakán, ha ketten lesznek egy ágyban, az egyik felvétetik és a másik ott hagyatik.</verse>
				<verse number="35">Két asszony őröl együtt: az egyik felvétetik és a másik ott hagyatik.</verse>
				<verse number="36">Ketten lesznek a mezőn: az egyik felvétetik és a másik ott hagyatik.</verse>
				<verse number="37">És azok így feleltek neki: Hol, Uram? Ő pedig azt mondta nekik: Ahol a holttest, odagyűlnek a saskeselyűk is.</verse>
			</chapter>
			<chapter number="18">
				<verse number="1">Mondott pedig nekik példázatot arról, hogy mindenkor imádkozniok kell és nem szabad megrestülniök.</verse>
				<verse number="2">Azt mondta: Volt egy városban egy bíró, aki az Istent nem félte és emberekkel nem törődött.</verse>
				<verse number="3">Volt egy özvegyasszony is abban a városban, aki gyakran elment hozzá és azt mondta: Szolgáltass nekem igazságot ellenfelemmel szemben.</verse>
				<verse number="4">Ám ez egy ideig nem akart, de aztán így szólt magában: Bár én Istent nem félem, sem emberekkel nem törődöm,</verse>
				<verse number="5">mégis, mivel terhemre van ez az özvegyasszony, igazságot szolgáltatok neki, hogy minduntalan idejőve, ne gyötörjön.</verse>
				<verse number="6">Szólt pedig az Úr: Halljátok, mit mond a hamis bíró!</verse>
				<verse number="7">Hát az Isten nem szolgáltat-e igazságot az ő választottainak, akik éjjel-nappal kiáltanak hozzá? vajjon váratja-e őket?</verse>
				<verse number="8">Mondom nektek, hogy igazságot szolgáltat nekik hamar. Mindazáltal mikor az Ember Fia eljön, vajjon megtalálja-e a hitet a földön?</verse>
				<verse number="9">Némelyeknek pedig, akik elbizakodtak magukban, hogy ők igazak, és a többieket semmibe sem vették, ezt a példázatot mondta:</verse>
				<verse number="10">Két ember ment fel a templomba imádkozni: az egyik farizeus és a másik vámszedő.</verse>
				<verse number="11">A farizeus megállva, így imádkozott magában: Isten, hálát adok neked, hogy nem vagyok olyan, mint egyéb emberek: rablók, becstelenek, paráznák, vagy mint ez a vámszedő is.</verse>
				<verse number="12">Böjtölök kétszer egy héten; tizedet adok mindenből, amit szerzek.</verse>
				<verse number="13">A vámszedő pedig távol állva, még a tekintetét sem akarta az égre emelni, hanem verte a mellét és így szólt: Isten, légy irgalmas nekem, bűnösnek.</verse>
				<verse number="14">Mondom nektek, ez megigazulva ment alá az ő házához, nem úgy, mint amaz. Mert mindenki, aki felmagasztalja magát, megaláztatik, és aki megalázza magát, felmagasztaltatik.</verse>
				<verse number="15">Odavitték hozzá a kis gyermekeket is, hogy kezét rájok tegye. Mikor pedig a tanítványok ezt látták, megdorgálták azokat.</verse>
				<verse number="16">Jézus azonban magához hívta őket és ezt mondta: Engedjétek, hogy a kis gyermekek hozzám jöjjenek és ne tiltsátok el őket, mert ilyeneké az Isten országa.</verse>
				<verse number="17">Bizony mondom nektek: aki nem úgy fogadja az Isten országát, mint a gyermek, semmiképpen sem megy be abba.</verse>
				<verse number="18">És megkérdezte őt egy főember: Jó Mester, mit cselekedjem, hogy az örök életet örököljem?</verse>
				<verse number="19">Jézus pedig azt mondta neki: Miért mondasz engem jónak? Senki sem jó, csak egy: az Isten.</verse>
				<verse number="20">A parancsolatokat tudod: Ne paráználkodjál! Ne ölj! Ne lopj! Hamis tanúbizonyságot ne tégy! Tiszteld atyádat és anyádat!</verse>
				<verse number="21">Az pedig szólt: Mindezt ifjúságomtól fogva megtartottam.</verse>
				<verse number="22">Mikor Jézus hallotta ezeket, azt mondta neki: Még egy fogyatkozás van benned. Add el mindenedet, amid van, és oszd el a szegényeknek és kincsed lesz a mennyben; és jöjj, kövess engem.</verse>
				<verse number="23">Az pedig mikor hallotta ezt, nagyon elszomorodott, mert igen gazdag volt.</verse>
				<verse number="24">Jézus pedig rátekintett és így szólt: Milyen nehezen mennek be az Isten országába azok, akiknek vagyonuk van!</verse>
				<verse number="25">Mert könnyebb a tevének a tű fokán átmenni, mint a gazdagnak az Isten országába bejutni.</verse>
				<verse number="26">Akik pedig ezt hallották, így szóltak: Kicsoda üdvözülhet tehát?</verse>
				<verse number="27">Ő pedig így felelt: Ami embereknél lehetetlen, lehetséges Istennél.</verse>
				<verse number="28">És szólott Péter: íme, mi mindenünket elhagytuk és követtünk téged.</verse>
				<verse number="29">Ő pedig azt mondta nekik: Bizony mondom nektek, hogy senki sincs, aki elhagyta házát vagy feleségét vagy testvéreit vagy szüleit vagy gyermekeit az Isten országáért,</verse>
				<verse number="30">aki sokszorosan többet ne kapna ebben az időben, a jövendő világban pedig örök életet.</verse>
				<verse number="31">És maga mellé vette a tizenkettőt és így szólt nekik: Íme, felmegyünk Jeruzsálembe és beteljesedik minden, amit a próféták megírtak az Ember Fiáról.</verse>
				<verse number="32">Mert a pogányok kezébe adatik és megcsúfoltatik, meggyaláztatik és megköpdöstetik</verse>
				<verse number="33">és miután megostorozták, megölik; de harmadnap feltámad.</verse>
				<verse number="34">ők pedig ezekből semmit sem értettek, a beszéd rejtve volt előttük és nem értették meg a mondottakat.</verse>
				<verse number="35">Történt pedig, hogy mikor Jerikóhoz közeledett, egy vak ült az út mellett, koldulva.</verse>
				<verse number="36">És mikor hallotta, hogy sokaság megy el mellette, tudakozódott, hogy mi az.</verse>
				<verse number="37">Ekkor megmondták neki, hogy a názáreti Jézus megy arra.</verse>
				<verse number="38">És így kiáltott: Jézus, Dávid fia, könyörülj rajtam!</verse>
				<verse number="39">Akik pedig elől mentek, dorgálták őt, hogy hallgasson; de ő annál inkább kiáltozott: Dávid fia, könyörülj rajtam!</verse>
				<verse number="40">Ekkor Jézus megállott és megparancsolta, hogy vezessék oda hozzá s mikor közel ért, megkérdezte tőle:</verse>
				<verse number="41">Mit akarsz, hogy cselekedjem veled? Az pedig szólt: Uram, hogy újra lássak.</verse>
				<verse number="42">És Jézus azt mondta neki: Láss! A te hited megtartott téged.</verse>
				<verse number="43">És azonnal megjött a szeme világa és követte őt, dicsőítve az Istent. Mikor ezt látta mind az egész nép, dicséretet mondott Istennek.</verse>
			</chapter>
			<chapter number="19">
				<verse number="1">Bement és áthaladt Jerikón.</verse>
				<verse number="2">És íme, volt ott egy ember, névszerint Zákeus: ez fővámszedő volt és gazdag.</verse>
				<verse number="3">És igyekezett látni Jézust, hogy melyik az, de a sokaságtól nem láthatta, mivel kistermetű ember volt.</verse>
				<verse number="4">Azért előre futva, felhágott egy eperfára, hogy lássa őt, mert arra kellett elmennie.</verse>
				<verse number="5">És mikor Jézus arra a helyre: ért, feltekintett és ezt mondta neki: Zákeus, gyorsan szállj le, mert ma nekem a te házadnál kell maradnom.</verse>
				<verse number="6">Ekkor gyorsan leszállott és örömmel fogadta be őt.</verse>
				<verse number="7">És mikor ezt látták, mindnyájan zúgolódtak: Bűnös emberhez ment be szállásra.</verse>
				<verse number="8">Zákeus pedig előállva, így szólt az Úrhoz: Uram, íme vagyonom felét a szegényeknek adom és ha bárkitől valamit zsarolással elvettem, négyannyit adok a helyébe.</verse>
				<verse number="9">Jézus így felelt neki: Ma lett üdvössége ennek a háznak, mivel ő is Ábrahám fia.</verse>
				<verse number="10">Mert azért jött az Ember Fia, hogy megkeresse és megtartsa, ami elveszett.</verse>
				<verse number="11">És mikor ezeket hallották, Jézus egy példázattal folytatta a tanítását, mivel közel volt Jeruzsálemhez és mivel ők azt gondolták, hogy azonnal megjelenik az Isten országa.</verse>
				<verse number="12">Ezért így szólt: Egy nemes ember távoli országba utazott, hogy királyságot szerezzen magának s azután visszatérjen.</verse>
				<verse number="13">Előszólította azért tíz szolgáját, adott nekik tíz gírát és ezt mondta nekik: Kereskedjetek ezek kel, amíg megjövök.</verse>
				<verse number="14">Polgártársai pedig gyűlölték őt és követeket küldtek utána, ezzel az üzenettel: Nem akarjuk, hogy ez uralkodjék rajtunk.</verse>
				<verse number="15">És amikor megszerezte a királyságot és megjött, megparancsolta, hogy hívják oda hozzá azokat a szolgákat, akiknek a pénzt adta, hogy megtudja, ki miként kereskedett.</verse>
				<verse number="16">Eljött pedig az első és ezt mondta: Uram, a te gírád tíz gírát nyert.</verse>
				<verse number="17">Ő pedig szólt neki: Jól van, jó szolgám; mivel ilyen kevesen hű voltál, legyen hatalmad tíz városon.</verse>
				<verse number="18">És jött a második, aki ezt mondta: Uram, a te gírád öt gírát nyert.</verse>
				<verse number="19">Szólt pedig ennek is: Neked is legyen hatalmad öt városon.</verse>
				<verse number="20">Akkor jött egy másik, aki azt mondta: Uram, itt a gírád, amelyet egy keszkenőbe eltéve tartogattam,</verse>
				<verse number="21">mert féltem tőled, mivel kemény ember vagy: elveszed, amit nem te tettél el és learatod, amit nem te vetettél.</verse>
				<verse number="22">Szólt pedig annak: A te szádból ítéllek meg, te gonosz szolga! Tudtad, hogy én kemény ember vagyok, aki elveszem, amit nem én tettem el és learatom, amit nem én vetettem.</verse>
				<verse number="23">Miért nem adtad akkor a pénzemet a pénzváltók asztalára, hogy amikor megjövök, kamatostul hajthattam volna be?</verse>
				<verse number="24">És az ott állóknak azt mondta: Vegyétek el ettől a gírát és adjátok annak, akinek tíz gírája van.</verse>
				<verse number="25">És mondták neki: Uram, neki tíz gírája van!</verse>
				<verse number="26">Mondom nektek, hogy mindenkinek, akinek van, adatik; attól pedig akinek nincs, még amije van, az is elvétetik.</verse>
				<verse number="27">Sőt ezenfelül hozzátok ide azokat az ellenségeimet, akik nem akarták, hogy uralkodjam rajtuk, és öljétek meg őket előttem.</verse>
				<verse number="28">És amikor ezeket mondotta, tovább haladt, fel Jeruzsálembe.</verse>
				<verse number="29">És amint közeledett Betfagéhoz és Betániához, a hegynél, amelyet Olajfák hegyének hívnak, elküldött kettőt a tanítványok közül és azt mondta:</verse>
				<verse number="30">Menjetek el az átellenben levő faluba. Mikor abba beértek, találtok egy megkötött szamárcsikót, amelyen még soha ember nem ült: azt oldjátok el és vezessétek ide.</verse>
				<verse number="31">És ha valaki megkérdi tőletek: Miért oldjátok el? Így feleljetek annak: Mert az Úrnak van szüksége rá.</verse>
				<verse number="32">Ekkor a küldöttek elmentek és éppen úgy találták, amint mondta nekik.</verse>
				<verse number="33">És amint a szamárcsikót oldozták, így szóltak annak gazdái: Miért oldjátok el a szamárcsikót?</verse>
				<verse number="34">Ők pedig így feleltek: Az Úrnak van rá szüksége.</verse>
				<verse number="35">És elvezették azt Jézushoz; és felsőruháikat a szamárcsikóra vetették és felültették rá Jézust.</verse>
				<verse number="36">És menetközben felsőruhájukat az útra terítették.</verse>
				<verse number="37">Mikor pedig már közeledett az Olajfák hegyének lejtőjéhez, a tanítványok egész sokasága örvendezve kezdte dicsérni az Istent fennszóval mindazokért a csodákért, amelyeket láttak,</verse>
				<verse number="38">és ezt mondták: Áldott a király, aki jön az Úr nevében! Békesség a mennyben és dicsőség a magasságban!</verse>
				<verse number="39">És némelyek a farizeusok közül a sokaságból ezt mondták neki: Mester, dorgáld meg a tanítványaidat!</verse>
				<verse number="40">De ő ezt válaszolta nekik: Mondom nektek, ha ezek elhallgatnak, a kövek fognak kiáltani.</verse>
				<verse number="41">És mikor közeledett és látta a várost, siratta azt,</verse>
				<verse number="42">és ezt mondta: Bárcsak megismerted volna te is, csak e mostani napon is, amik békességre valók! De most rejtve vannak szemed előtt.</verse>
				<verse number="43">Mert jönnek majd rád napok, mikor ellenségeid sáncot húznak körülötted, körülvesznek és mindenfelől megszorítanak,</verse>
				<verse number="44">földre tipornak téged és benned a te fiaidat, és nem hagynak benned követ kövön, mivel nem ismerted fel a te meglátogatásod idejét.</verse>
				<verse number="45">És bement a templomba és kezdte kiűzni az árusokat,</verse>
				<verse number="46">és azt mondta nekik: Meg van írva: Az én házam imádság háza legyen, ti pedig rablók barlangjává tettétek azt.</verse>
				<verse number="47">És tanított naponként a templomban. A papi fejedelmek pedig és az írástudók és a nép vezető emberei el akarták őt veszíteni.</verse>
				<verse number="48">De nem tudták, mit cselekedjenek, mert az egész nép csüngött rajta, és hallgatott reá.</verse>
			</chapter>
			<chapter number="20">
				<verse number="1">És egyik napon, mikor ő a templomban a népet tanította és az evangéliumot hirdette, előálltak a papi fejedelmek és az írástudók a vénekkel együtt</verse>
				<verse number="2">és így szóltak hozzá: Mondd meg nekünk, micsoda hatalommal cselekszed ezeket, vagy ki az, aki neked ezt a hatalmat adta?</verse>
				<verse number="3">És ő így felelt nekik: Én is kérdezek tőletek egy szót és mondjátok meg nekem:</verse>
				<verse number="4">A János keresztsége mennyből volt-e vagy emberektől?</verse>
				<verse number="5">Azok pedig tanakodtak maguk között: Ha ezt mondjuk: Mennyből, — azt fogja mondani: Miért nem hittetek tehát neki?</verse>
				<verse number="6">Ha pedig ezt mondjuk: Emberektől, — az egész nép megkövez minket, mert meg van győződve, hogy János próféta volt.</verse>
				<verse number="7">Azt felelték azért, hogy nem tudják, honnan volt.</verse>
				<verse number="8">És Jézus így szólt nekik: Én sem mondom meg nektek, micsoda hatalommal cselekszem ezeket.</verse>
				<verse number="9">És kezdte a népnek ezt a példázatot mondani: Egy ember szőlőt ültetett és azt bérbe adta munkásoknak és hosszú időre elutazott.</verse>
				<verse number="10">És mikor eljött az ideje, elküldött egy szolgát a munkásokhoz, hogy adjanak neki a szőlő terméséből. De a munkások megverték azt és üres kézzel küldték vissza.</verse>
				<verse number="11">Akkor másik szolgát küldött, de azt is megverték, gyalázatosan bántak vele és üres kézzel küldték vissza.</verse>
				<verse number="12">És még harmadikat is küldött, de ők ezt is megsebesítették és kidobták.</verse>
				<verse number="13">Ekkor így szólt a szőlő ura: Mit cselekedjem? Elküldöm az én szeretett fiamat, talán őt megbecsülik.</verse>
				<verse number="14">De mikor meglátták őt a munkások, így tanakodtak egymás között: Ez az örökös! Öljük meg őt, hogy mienk legyen az örökség!</verse>
				<verse number="15">Akkor kidobták őt a szőlőből és megölték. Mit cselekszik azért a szőlő ura velük?</verse>
				<verse number="16">Eljön és elveszti ezeket a munkásokat és a szőlőt másoknak adja. És mikor ezt hallották, így szóltak: Lehetetlen!</verse>
				<verse number="17">Ő azonban rájuk tekintett és ezt mondta: Mit jelent akkor ez az ige: Amely követ az építők megvetettek, az lett a szegelet fejévé!?</verse>
				<verse number="18">Aki e kőre esik, szétzúzódik; akire pedig ez esik rá, összetöri azt.</verse>
				<verse number="19">És igyekeztek a papi fejedelmek és írástudók már abban az órában kezüket rávetni, de féltek a néptől. Mert megértették, hogy róluk mondta ezt a példázatot.</verse>
				<verse number="20">Szemmel tartották őt, és kémeket küldtek ki, akik igazaknak tettették magukat, hogy megfogják őt beszédében s így átadják a hatóságnak és a helytartó hatalmának.</verse>
				<verse number="21">Ezek megkérdezték tőle: Mester, tudjuk, hogy te helyesen beszélsz és tanítasz, és nem vagy személyválogató, hanem valóban az Isten útját tanítod.</verse>
				<verse number="22">Szabad-e adót fizetnünk a császárnak, vagy nem?</verse>
				<verse number="23">Ő azonban felismerte álnokságukat és így szólt nekik:</verse>
				<verse number="24">Mutassatok nekem egy dénárt. Kinek a képe és felirata van rajta? Erre ők így feleltek: A császáré.</verse>
				<verse number="25">Ő pedig azt mondta nekik: Adjátok meg azért, ami a császáré, a császárnak, és ami az Istené, az Istennek.</verse>
				<verse number="26">És a nép előtt nem tudták őt megfogni beszédében, hanem csodálkozva feleletén, elhallgattak.</verse>
				<verse number="27">A szadduceusok közül, akik tagadják, hogy van feltámadás, némelyek odamentek hozzá és megkérdezték őt:</verse>
				<verse number="28">Mester, Mózes megírta nekünk, hogy ha valakinek a testvére meghal, akinek felesége volt, de gyermeke nem, — testvére vegye el az özvegyet és támasszon utódot az ő testvérének.</verse>
				<verse number="29">Volt egyszer hét testvér. És az első feleséget vett és elhalt gyermektelenül.</verse>
				<verse number="30">Akkor a második vette el az özvegyet,</verse>
				<verse number="31">majd a harmadik és így sorban mind a hét és meghaltak úgy, hogy nem hagytak utódot.</verse>
				<verse number="32">Végűl meghalt az asszony is.</verse>
				<verse number="33">A feltámadáskor azért közülök kinek a felesége lesz, mert mind a hétnek a felesége volt.</verse>
				<verse number="34">És Jézus így felelt nekik: E mostani világ fiai házasodnak és férjhez mennek,</verse>
				<verse number="35">de akik méltóknak ítéltetnek arra, hogy a jövendő világnak és a halálból való feltámadásnak részesei legyenek, sem nem házasodnak, sem férjhez nem mennek.</verse>
				<verse number="36">Meg sem halhatnak többé, mert hasonlók az angyalokhoz, és az Isten fiai, mivel a feltámadás fiai.</verse>
				<verse number="37">Hogy pedig a halottak feltámadnak, arra már Mózes is rámutatott a csipkebokorról szóló történetben, mikor az Urat Ábrahám Istenének, Izsák Istenének és Jákob Istenének mondja.</verse>
				<verse number="38">Isten pedig nem a halottaknak, hanem az élőknek Istene. Mert őneki mindenki él.</verse>
				<verse number="39">Erre néhány írástudó így szólt hozzá: Mester, jól megfeleltél.</verse>
				<verse number="40">És többé semmit sem mertek kérdezni tőle.</verse>
				<verse number="41">Szólt pedig nekik: Hogyan mondják, hogy Krisztus a Dávid fia?</verse>
				<verse number="42">Holott maga Dávid mondja a Zsoltárok könyvében: Szólt az Úr az én Uramnak: Ülj az én jobbom felől,</verse>
				<verse number="43">míg ellenségeidet lábad alá vetem zsámolyul.</verse>
				<verse number="44">Dávid azért Urának mondja őt, mimódon fia tehát neki</verse>
				<verse number="45">És az egész nép hallatára így szólt a tanítványoknak:</verse>
				<verse number="46">Óvakodjatok az írástudóktól, akik szívesen járnak hosszú köntösökben és szeretik a piacokon való köszöntéseket és a zsinagógákban az első üléseket, a lakomákon a főhelyeket,</verse>
				<verse number="47">akik az özvegyek házát felemésztik és színből hosszasan imádkoznak: ezek súlyosabb ítélet alá esnek.</verse>
			</chapter>
			<chapter number="21">
				<verse number="1">És mikor feltekintett, látta, hogy a gazdagok hogyan dobják ajándékaikat a perselybe.</verse>
				<verse number="2">Látott pedig ott egy szegény özvegyasszonyt, hogy két fillért dobott abba.</verse>
				<verse number="3">És szólt: Bizony mondom nektek, hogy ez a szegény özvegyasszony mindenkinél többet dobott.</verse>
				<verse number="4">Mert mindezek az ő feleslegükből dobtak az adományokhoz, ez pedig a maga szegénységéből egész vagyonát, amije csak volt, beledobta.</verse>
				<verse number="5">És mikor némelyek azt mondták a templom felől, hogy az gyönyörű kövekkel és fogadalmi ajándékokkal van feldíszítve, ezt mondta:</verse>
				<verse number="6">Jönnek napok, amikor ezekből, amiket láttok, kő kövön nem marad, amelyet szét ne hánynának.</verse>
				<verse number="7">Megkérdezték pedig őt: Mester, mikor lesznek meg ezek és mi lesz a jel, amikor majd mindez megtörténik?</verse>
				<verse number="8">Ő pedig így felelt: Vigyázzatok, hogy el ne hitessenek titeket! Mert sokan jönnek majd az én nevemben, akik ezt mondják: Én vagyok! és: Az idő elközelgett! Ne menjetek azért utánuk.</verse>
				<verse number="9">És mikor háborúkról és zendülésekről hallotok, ne rettenjetek meg, mert előbb ezeknek kell megtörténniök, de a vég nincs itt mindjárt.</verse>
				<verse number="10">Akkor így szólt nekik: Nemzet nemzet ellen támad és ország ország ellen,</verse>
				<verse number="11">és nagy földrengések lesznek és mindenfelé dögvész, éhínség és rettenetes dolgok, és nagy jelek lesznek az égből.</verse>
				<verse number="12">De mindezek előtt kezüket rátok vetik és üldöznek titeket, átadnak a zsinagógáknak és tömlöcbe vetnek és királyok és helytartók elé visznek titeket az én nevemért.</verse>
				<verse number="13">De ez alkalom lesz nektek a bizonyságtételre.</verse>
				<verse number="14">Tökéljétek el azért szívetekben, hogy nem töprengtek előre, mit feleljetek a védelmetekre.</verse>
				<verse number="15">Mert én adok nektek szájat és bölcsességet, amelynek ellene nem állhat, vagy ellene nem mondhat egyetlen ellenfeletek sem.</verse>
				<verse number="16">Elárulnak majd titeket még szülők és testvérek, rokonok és barátok is, és közületek némelyeket megölnek.</verse>
				<verse number="17">És gyűlöletesek lesztek mindenki előtt az én nevemért.</verse>
				<verse number="18">De fejeteknek egy hajszála sem vész el</verse>
				<verse number="19">Állhatatossággal nyeritek meg majd életeteket.</verse>
				<verse number="20">Mikor pedig látjátok, hogy Jeruzsálemet hadseregek veszik körül, akkor vegyétek tudomásul, hogy elközelgett annak pusztulása.</verse>
				<verse number="21">Akkor, akik Júdeában vannak, meneküljenek a hegyekbe, és akik benn vannak a városban, menjenek ki abból, és akik künn vannak vidéken, ne menjenek be abba.</verse>
				<verse number="22">Mert azok a bosszúállás napjai, hogy beteljesedjenek mindazok, amik meg vannak írva.</verse>
				<verse number="23">Jaj pedig a terhes és szoptatós asszonyoknak azokban a napokban! Mert nagy nyomorúság lesz a földön és harag ezen a népen.</verse>
				<verse number="24">És elhullanak fegyver éle által, és foglyul viszik őket minden pogány nép közé, és Jeruzsálemet pogányok tapodják majd, míg betelik a pogányok ideje.</verse>
				<verse number="25">És lesznek jelek a napban, holdban és csillagokban; és a földön a népek kétségbe esnek tanácstalanságukban a tenger árjának zúgása miatt,</verse>
				<verse number="26">mikor az emberek elalélnak a félelemtől és annak várásától, ami a földkerekségére következik; mert az egek erősségei megrendülnek.</verse>
				<verse number="27">És akkor meglátják az Ember Fiát, amint eljön a felhőben hatalommal és nagy dicsőséggel.</verse>
				<verse number="28">Mikor pedig mindezek elkezdődnek, egyenesedjetek fel, emeljétek fel fejeteket, mert közeledik a ti megváltásotok.</verse>
				<verse number="29">Mondott pedig nekik egy példázatot: Nézzétek a fügefát és mind a fákat.</verse>
				<verse number="30">Mihelyt hajtanak és ezt látjátok, magatoktól tudjátok, hogy már közel a nyár.</verse>
				<verse number="31">így ti is, mikor látjátok, hogy ezek meglesznek, tudjátok meg, hogy közel van az Isten országa.</verse>
				<verse number="32">Bizony mondom nektek, hogy e nemzedék nem múlik el, míg mindez meg nem lesz.</verse>
				<verse number="33">Az ég és föld elmúlnak, de az én beszédeim semmiképpen el nem múlnak.</verse>
				<verse number="34">De vigyázzatok magatokra, hogy meg ne nehezedjék a ti szívetek dobzódás, részegség, vagy az élet gondjai miatt és hirtelen ne jöjjön rátok az a nap,</verse>
				<verse number="35">mint valami tőr, mert meglepi mindazokat, akik a föld színén laknak.</verse>
				<verse number="36">Legyetek azért mindenkor éberek, könyörögjetek, hogy méltókká tétessetek arra, hogy kimeneküljetek mindezekből, amik bekövetkeznek, és megállhassatok az Ember Fia előtt.</verse>
				<verse number="37">Nappal a templomban tanított. Éjjelre pedig az Olajfák hegyére ment ki.</verse>
				<verse number="38">És kora reggel az egész nép hozzá sietett, hogy hallgassa őt a templomban.</verse>
			</chapter>
			<chapter number="22">
				<verse number="1">Közel volt pedig a kovásztalan kenyerek ünnepe, amelyet húsvétnak mondanak.</verse>
				<verse number="2">És a papi fejedelmek és írástudók keresték a módját, hogyan öljék meg őt; mert féltek a néptől.</verse>
				<verse number="3">Bement pedig a Sátán Júdásba, akit Iskáriótesnek neveznek s a tizenkettő közül való volt.</verse>
				<verse number="4">És ő elment, megbeszélte a papi fejedelmekkel és a templomőrség parancsnokaival, hogyan adja őt a kezükbe.</verse>
				<verse number="5">És azok örültek és megegyezted vele, hogy pénzt adnak neki.</verse>
				<verse number="6">Ő pedig beleegyezett és kereste a kedvező alkalmat, hogy őt kezükbe adja a nép háta mögött.</verse>
				<verse number="7">Elérkezett pedig a kovásztalan kenyerek napja, amelyen a húsvéti bárányt le kellett ölni.</verse>
				<verse number="8">És Jézus elküldte Pétert és Jánost, e szavakkal: Menjetek el, készítsétek el nekünk a húsvéti bárányt, hogy megegyük azt.</verse>
				<verse number="9">Ők pedig így szóltak neki: Hol akarod, hogy elkészítsük?</verse>
				<verse number="10">És ő azt mondta nekik: Íme, mikor beértek a városba, élőtökbe jön egy ember egy korsó vízzel, kövessétek őt abba a házba, amelybe bemegy.</verse>
				<verse number="11">És mondjátok a ház gazdájának: Ezt üzeni neked a Mester, hol van az a szállás, ahol a tanítványaimmal együtt megeszem a. húsvéti bárányt?</verse>
				<verse number="12">És ő mutat nektek egy nagy, berendezett termet; ott készítsétek el.</verse>
				<verse number="13">És amikor elmentek, úgy találták, amint mondta nekik; és elkészítették a húsvéti bárányt.</verse>
				<verse number="14">És amikor eljött az óra, asztalhoz telepedett ő és az apostolok vele együtt.</verse>
				<verse number="15">És szólt nekik: Nagy kívánsággal kívántam, hogy ezt a húsvéti bárányt veletek megegyem, mielőtt szenvedek.</verse>
				<verse number="16">Mert mondom nektek, hogy többé nem eszem azt, míg be nem teljesedik az Isten országában.</verse>
				<verse number="17">És vette a poharat, hálát adott és ezt mondta: Vegyétek ezt és osszátok el magatok között.</verse>
				<verse number="18">Mert mondom nektek, hogy nem iszom mostantól fogva a szőlőtőke gyümölcséből, míg el nem jön az Isten országa.</verse>
				<verse number="19">És miután a kenyeret vette, hálát adott, megtörte és adta nekik és ezt mondta: Ez az én testem, amely tiérettetek adatik: ezt cselekedjétek az én emlékezetemre.</verse>
				<verse number="20">Hasonlóképen a poharat is vette, miután vacsorált és ezt mondta: E pohár amaz új szövetség az én véremben, amely tiérettetek kiontatik.</verse>
				<verse number="21">De íme, annak keze, aki engem elárul, velem van az asztalon.</verse>
				<verse number="22">És az Ember Fia elmegy ugyan, amint elvégeztetett, de jaj annak az embernek, aki elárulja őt.</verse>
				<verse number="23">És kezdték egymástól kérdezgetni, vajjon ki lehet az közülök, aki ezt meg fogja tenni?</verse>
				<verse number="24">Versengés is támadt köztük, hogy ki tekinthető közülük a legnagyobbnak.</verse>
				<verse number="25">Ő pedig így szólt nekik: A pogányokon uralkodnak a királyaik és akik hatalmaskodnak rajtuk, jóltevőknek hívatják magukat,</verse>
				<verse number="26">ti azonban ne így cselekedjetek. Hanem aki legnagyobb közöttetek, olyan legyen, mint aki legkisebb, és aki vezető, mint aki szolgál.</verse>
				<verse number="27">Mert melyik nagyobb: az-e, aki az asztalnál ül, vagy aki szolgál? Nemde, aki az asztalnál ül? Én pedig olyan vagyok közöttetek, mint aki szolgál.</verse>
				<verse number="28">Ti vagytok, akik megmaradtatok velem az én kísértéseimben:</verse>
				<verse number="29">és én királyságot adok nektek örökségül, amint nekem is adott az én Atyám,</verse>
				<verse number="30">hogy egyetek, igyatok az én asztalomnál, az én országomban és királyi székekben üljetek, ítélve Izrael tizenkét nemzetségét</verse>
				<verse number="31">Simon! Simon! Íme a Sátán kikért titeket, hogy megrostáljon, mint a búzát.</verse>
				<verse number="32">De én imádkoztam érted, hogy el ne fogyatkozzék a te hited; te azért ha majd megtérsz, erősítsd a te atyádfiait.</verse>
				<verse number="33">Ő pedig válaszolt neki: Uram, teveled kész vagyok mind börtönbe, mind halálba menni.</verse>
				<verse number="34">És ő szólt: Mondom neked, Péter: Ma nem szól addig a kakas, amíg te háromszor meg nem tagadod, hogy ismersz engem.</verse>
				<verse number="35">És szólt nekik: Volt-e valamiben hiányotok, mikor elküldtelek titeket erszény, táska és saru nélkül? Ők pedig feleltek: Semmiben sem.</verse>
				<verse number="36">Szólt azért nekik: Most azonban, akinek erszénye van, vegye elő, hasonlóképen a táskát; és akinek nincs kardja, adja el a felső ruháját és vegyen.</verse>
				<verse number="37">Mert mondom nektek, még ennek az írásnak be kell teljesednie rajtam: És bűnösök közé számláltatott. Mert ami rendeltetett felőlem: beteljesedik.</verse>
				<verse number="38">Azok pedig így szóltak: Uram, van itt két kard. Ő pedig azt mondta: Elég!</verse>
				<verse number="39">Akkor eltávozott és szokása szerint az Olajfák „hegyére ment. Követték őt a tanítványok is.</verse>
				<verse number="40">És mikor odaértek arra a helyre, így szólt hozzájuk: Imádkozzatok, hogy kísértésbe ne essetek.</verse>
				<verse number="41">Majd eltávozott tőlük, mintegy kőhajításnyira és térdre esve így imádkozott:</verse>
				<verse number="42">Atyám, ha akarod, távoztasd el tőlem ezt a poharat; mindazáltal ne az én akaratom legyen meg, hanem a tied.</verse>
				<verse number="43">És angyal jelent meg neki a mennyből, hogy erősítse őt.</verse>
				<verse number="44">És halálos gyötrődésben mind buzgóbban imádkozott, és verejtéke olyan volt, mint a földre hulló nagy vércseppek,</verse>
				<verse number="45">És miután imádkozott, felkelt, tanítványaihoz ment és aludva találta őket a szomorúság miatt.</verse>
				<verse number="46">Akkor így szólt nekik: Miért alusztok? Keljetek fel és imádkozzatok, hogy kísértésbe ne essetek.</verse>
				<verse number="47">És mikor még beszélt, íme sokaság jött, élén a tizenkettő egyike, akit Júdásnak hívnak, és közeledett Jézushoz, hogy megcsókolja őt.</verse>
				<verse number="48">Jézus pedig így szólt neki: Júdás, csókkal árulod el az Ember Fiát?</verse>
				<verse number="49">A körülötte levők pedig látták, mi következik, és így szóltak neki: Uram, vágjuk őket fegyverrel?</verse>
				<verse number="50">És közülük valaki odasújtott a főpap szolgájához és levágta annak jobb fülét.</verse>
				<verse number="51">Jézus pedig megszólalt és azt mondta: Hagyjátok abba! Elég! És megérintette annak fülét, és meggyógyította őt.</verse>
				<verse number="52">Majd szólt Jézus azoknak, akik odamentek hozzá, a papi fejedelmeknek, a templomőrség vezetőinek és a véneknek: Mint valami rablóra, úgy jöttetek rám fegyverekkel és botokkal?</verse>
				<verse number="53">Mindennap veletek voltam a templomban, de nem vetettétek rám a kezeteket. Ám ez a ti órátok és a sötétség hatalma.</verse>
				<verse number="54">Miután pedig megfogták őt, elvezették és elvitték a főpap házába. Péter pedig távolról követte őt.</verse>
				<verse number="55">És mikor tüzet raktak az udvar közepén és együtt leültek, Péter is leült közéjük.</verse>
				<verse number="56">És amint a tűz világánál ült, meglátta őt egy szolgálóleány és erősen ránézve így szól: Ez is ővele volt.</verse>
				<verse number="57">Ő azonban tagadta és azt mondta: Asszony, nem ismerem őt.</verse>
				<verse number="58">És kissé később más valaki látta meg őt és mondta: Te is közülük való vagy! Péter pedig így szólt: Ember, nem vagyok!</verse>
				<verse number="59">És úgy egy óra múlva ismét más valaki erősítgette: Ez is vele volt, mert szintén Galileából való.</verse>
				<verse number="60">Szólott pedig Péter: Ember, nem tudom, mit beszélsz. És mikor még beszélt, egyszerre megszólalt a kakas.</verse>
				<verse number="61">Ekkor hátrafordult az Úr, rátekintett Péterre. És megemlékezett Péter az Úr szaváról, amint neki mondta: Mielőtt ma a kakas szól, háromszor tagadsz meg engem.</verse>
				<verse number="62">És kiment Péter és keservesen sírt.</verse>
				<verse number="63">És azok a férfiak, akik őrizték Jézust, csúfolták és ütlegelték.</verse>
				<verse number="64">Azután betakarták szemét és kérdezték: Prófétáld meg, ki az, aki megütött téged.</verse>
				<verse number="65">És sok egyebet mondtak neki és szidalmazták.</verse>
				<verse number="66">És amint nappal lett, összegyűlt a nép véneinek tanácsa, a papi fejedelmek, és írástudók és az ő tanácsukba vitték őt,</verse>
				<verse number="67">és ezt mondták: Ha te vagy a Krisztus, mondd meg nekünk, ő pedig így válaszolt nekik: Ha mondom is nektek, mégsem hiszitek;</verse>
				<verse number="68">de ha kérdezlek is, nem feleltek nekem.</verse>
				<verse number="69">Mostantól fogva pedig ott ül majd az Ember Fia az Isten hatalmának jobbja felől.</verse>
				<verse number="70">Szóltak pedig mindnyájan: Te vagy tehát az Isten fia? Ő pedig azt mondta nekik: Ahogy mondjátok, én vagyok.</verse>
				<verse number="71">Azok pedig így szóltak: Mi szükségünk van még tanúkra? Hiszen mi magunk hallottuk az ő szájából</verse>
			</chapter>
			<chapter number="23">
				<verse number="1">És felkeltek valamennyien és elvitték őt Pilátushoz.</verse>
				<verse number="2">És kezdték így vádolni: Úgy találtuk, hogy ez az ember népünket félrevezeti és tiltja, hogy adót fizessünk a császárnak és azt mondja, hogy ő Krisztus, a király.</verse>
				<verse number="3">Pilátus pedig megkérdezte őt: Te vagy a zsidók királya? És ő azt felelte neki: Te mondod.</verse>
				<verse number="4">Szólt pedig Pilátus a papi fejedelmeknek és a sokaságnak: Semmi bűnt nem találok ebben az emberben.</verse>
				<verse number="5">De azok mind egyre erősködtek: Fellázítja a népet, minthogy egész Júdeában tanít. Galileától kezdve mind idáig.</verse>
				<verse number="6">Mikor pedig Pilátus ezt hallotta, megkérdezte, hogy vajjon ez az ember Galileából való-e?</verse>
				<verse number="7">És mikor megtudta, hogy Heródes hatalma alá tartozik, elküldte Heródeshez, aki azokban a napokban szintén Jeruzsálemben volt,</verse>
				<verse number="8">Mikor pedig Heródes meglátta Jézust, igen megörült, mert már régóta szerette volna látni, mivel hallott felőle és remélte, hogy valami csodát lát majd, amelyet ő tesz.</verse>
				<verse number="9">És hosszasan faggatta, de ő semmit sem felelt neki.</verse>
				<verse number="10">Ott állottak a papi fejedelmek és írástudók is indulatosan vádolva őt.</verse>
				<verse number="11">Heródes pedig katonáival együtt semmibe se vette és kicsúfolta őt, azután fényes ruhába öltöztette, és visszaküldte Pilátushoz.</verse>
				<verse number="12">Heródes és Pilátus barátok lettek egymással azon a napon, mert azelőtt ellenséges indulattal voltak egymás iránt.</verse>
				<verse number="13">Pilátus pedig a papi fejedelmeket, a főembereket és a népet összegyűjtötte és</verse>
				<verse number="14">így szólt hozzájuk: Ide hoztátok nekem ezt az embert, mint aki a népet félrevezeti. S íme én előttetek vallattam őt, de semmi olyan bűnt nem találtam ebben az emberben, amivel őt vádoljátok.</verse>
				<verse number="15">De még Heródes sem, mert ő visszaküldte hozzánk. így tehát, mivel semmi halált érdemlő dolgot nem cselekedett,</verse>
				<verse number="16">megfenyítem őt és elbocsátom.</verse>
				<verse number="17">Ünnepenként pedig szabadon kellett számukra bocsátania egy foglyot.</verse>
				<verse number="18">De az egész sokaság így kiáltozott: Végezz vele! És bocsásd el nekünk Barabbást!</verse>
				<verse number="19">— Ez az ember tömlöcbe volt vetve valami lázadásért és gyilkosságért, amely a városban történt</verse>
				<verse number="20">Pilátus azért ismét szólt hozzájuk, mert szabadon akarta bocsátani Jézust.</verse>
				<verse number="21">De azok mindegyre kiáltoztak: Feszítsd meg! Feszítsd meg!</verse>
				<verse number="22">Ő pedig harmadszor is mondta nekik: Mi rosszat tett ez? Semmi halált érdemlő bűnt nem találtam benne. Ezért megfenyítem őt és elbocsátom.</verse>
				<verse number="23">De azok ostromolták harsány kiáltásokkal és követelték, hogy feszítsék meg. És kiáltozásuk győzött.</verse>
				<verse number="24">Ekkor Pilátus úgy döntött, hogy legyen meg amit követeltek.</verse>
				<verse number="25">És szabadon bocsátotta nekik azt, aki lázadásért és gyilkosságért volt tömlöcbe vetve, akit kértek; Jézust pedig kiszolgáltatta akaratuknak.</verse>
				<verse number="26">És amint elvezették őt, megragadtak egy cirénei Simon nevű férfit, aki a mezőről jött, és rátették a keresztfát, hogy vigye Jézus után.</verse>
				<verse number="27">Követte pedig őt a nép és az asszonyok nagy sokasága, akik gyászolták és siratták.</verse>
				<verse number="28">Jézus pedig hozzájuk fordult és ezt mondta: Jeruzsálem leányai, ne engem sirassatok, hanem magatokat és magzataitokat sirassátok!</verse>
				<verse number="29">Mert íme, jönnek napok, amelyeken ezt mondják: Boldogok a meddők és a méhek, amelyek nem szültek, az emlők, amelyek nem szoptattak!</verse>
				<verse number="30">Akkor majd kezdik mondani a hegyeknek: Essetek ránk! és a halmoknak: Borítsatok el minket!</verse>
				<verse number="31">Mert ha a zöldellő fán ezt művelik, mi történik majd a szárazzal?</verse>
				<verse number="32">Vittek pedig két másikat is, gonosztevőket, hogy vele együtt kivégezzék azokat</verse>
				<verse number="33">Mikor pedig odaértek arra a helyre, amelyet Koponya-helynek hívnak, ott megfeszítették őt és a gonosztevőket, egyiket jobb a másikat balkéz felől.</verse>
				<verse number="34">Jézus pedig azt mondta: Atyám, bocsásd meg nekik, mert nem tudják, mit cselekesznek. Azután elosztották ruháit és sorsot vetettek azokra.</verse>
				<verse number="35">És a nép ott állott, és nézte. Csúfolták pedig őt a főemberek is: Másokat megmentett, mentse meg magát, ha ő a Krisztus, az Isten választottja.</verse>
				<verse number="36">Gúnyolták a katonák is, odamentek hozzá, ecettel kínálták,</verse>
				<verse number="37">és ezt mondták neki: Ha te vagy a zsidók királya, szabadítsd meg magadat!</verse>
				<verse number="38">Felírás is volt felette, görög, latin és héber betűkkel: EZ A ZSIDÓK KIRÁLYA.</verse>
				<verse number="39">A megfeszített gonosztevők közül pedig az egyik szidalmazta őt: Nem te vagy a Krisztus? Szabadítsd meg hát magadat és minket is.</verse>
				<verse number="40">De a másik megdorgálta őt és azt mondta: Nem féled az Istent? Hiszen te ugyanazon ítélet alatt vagy.</verse>
				<verse number="41">Mi ugyan méltán, mert cselekedetünk méltó büntetését vesszük, ez azonban semmi gonoszt nem cselekedett</verse>
				<verse number="42">És szólt Jézushoz: Uram, emlékezzél meg rólam, mikor eljössz a te királyságodba.</verse>
				<verse number="43">És felelt neki Jézus: Bizony mondom neked: ma velem leszel a paradicsomban.</verse>
				<verse number="44">Mikor pedig mintegy hat óra volt, sötétség lett az egész földön, egészen kilenc óráig.</verse>
				<verse number="45">És elhomályosodott a nap, és a templom kárpitja középen kettéhasadt.</verse>
				<verse number="46">Ekkor Jézus hangos szóval kiáltva ezt mondta: Atyáin, a te kezedbe teszem le az én lelkemet. És e szavak után meghalt.</verse>
				<verse number="47">Mikor pedig a százados látta, mi történt, dicsőítette az Istent és ezt mondta Bizony, ez az ember igaz volt.</verse>
				<verse number="48">És az egész sokaság, amely ennek látására ment oda, mikor látta a történteket, mellét verve tért vissza.</verse>
				<verse number="49">Távolról ott álltak ismerősei mind és az asszonyok, akik Galileából követték őt, és látták mindezeket.</verse>
				<verse number="50">És íme egy ember, akinek József volt a neve, tanácstag, derék és igaz férfiú,</verse>
				<verse number="51">— aki nem volt részes tanácsukban és cselekedetükben, — Arimathiából, a zsidók városából való, aki maga is várta Isten országát;</verse>
				<verse number="52">ez a férfiú odament Pilátushoz, és elkérte Jézus testét</verse>
				<verse number="53">És levette, gyolcsba takarta s egy sziklába vájt sírboltba helyezte el, amelyben még senki sem feküdt.</verse>
				<verse number="54">És a nap ünnepre való előkészület napja volt, és a szombat megkezdődött.</verse>
				<verse number="55">Az asszonyok pedig, akik vele Galileából jöttek, kikísérték őt, megnézték a sírboltot és hogy miként helyezték oda az ő testét.</verse>
				<verse number="56">Majd visszatértek és illatszereket és drágakeneteket készítettek. És szombaton nyugodtak a parancsolat szerint.</verse>
			</chapter>
			<chapter number="24">
				<verse number="1">A hét első napján pedig jókor reggel a sírhoz mentek és magukkal vitték az elkészített illatszereket.</verse>
				<verse number="2">A követ pedig a sírról elhengerítve találták.</verse>
				<verse number="3">És mikor bementek, nem találták az Úr Jézus testét.</verse>
				<verse number="4">És történt, hogy mikor ezen töprengtek, íme két férfi állt melléjük, ragyogó öltözetben.</verse>
				<verse number="5">Mikor pedig ők megrémülve földre hajtották arcukat, azok így szóltak hozzájuk: Mit keresitek a holtak között az élőt?</verse>
				<verse number="6">Nincs itt, hanem feltámadott. Emlékezzetek rá, hogyan beszélt nektek, mikor még Galileában volt,</verse>
				<verse number="7">és ezt mondta: Kell, hogy az Ember Fia bűnös emberek kezébe adassék, megfeszíttessék és harmadnap feltámadjon.</verse>
				<verse number="8">És visszaemlékezének az ő szavaira,</verse>
				<verse number="9">azután visszatértek a sírtól, és hírül adták mindezt a tizenegynek s mind a többieknek.</verse>
				<verse number="10">A magdalai Mária és Johanna és Jakab anyja, Mária és a velük levő más asszonyok voltak azok, akik ezeket elmondták az apostoloknak.</verse>
				<verse number="11">De ezek a beszédek csak balga mesének tűntek fel előttük, és nem hittek, nekik.</verse>
				<verse number="12">Péter azonban felkelt, elfutott a sírhoz és behajolva, látta, hogy csak a lepedők vannak ott, és elment, magában csodálkozva a történtek felett.</verse>
				<verse number="13">És íme azok közül ketten ugyanaz nap egy faluba mentek, amely Jeruzsálemtől hatvan futamatnyira volt és amelynek neve Emmaus.</verse>
				<verse number="14">És beszélgettek egymással mindazokról a dolgokról, amik történtek.</verse>
				<verse number="15">Amint beszélgettek és egymástól kérdezősködtek, maga Jézus is odaszegődött hozzájuk és együttment velük az úton.</verse>
				<verse number="16">De látásuk akadályoztatott, hogy őt meg ne ismerjék.</verse>
				<verse number="17">És így szólt hozzájuk: Micsoda szavak ezek, amelyeket jártotokban egymással váltotok? És szomorú arccal megálltak.</verse>
				<verse number="18">Ekkor megszólalt az egyik, akinek neve Kleofás és ezt mondta neki: Csak te vagy az egyedüli idegen Jeruzsálemben, aki nem tudod, mi történt ott ezekben a napokban?</verse>
				<verse number="19">És szólt nekik: Mi történt? Azok pedig azt mondták neki: Ami a názáreti Jézuson esett, aki próféta volt, cselekedetben és beszédben hatalmas Isten előtt és az egész nép előtt,</verse>
				<verse number="20">és hogy mimódon adták őt a papi fejedelmek és a mi főembereink halálos ítéletre és feszítették meg őt.</verse>
				<verse number="21">Pedig mi azt reméltük, hogy ő az, aki meg fogja váltani Izraelt. És ezenfelül ma már harmadnapja, hogy ezek történtek.</verse>
				<verse number="22">Továbbá néhány közülünk való asszony is megdöbbentett minket. Ezek jókor reggel a sírnál voltak,</verse>
				<verse number="23">és mikor nem találták a testét, visszajöttek, és azt mondták, hogy angyalok jelenését is látták, akik azt mondták, hogy ő él.</verse>
				<verse number="24">És azok közül, akik velünk voltak, némelyek elmentek a sírhoz és úgy találták, amint az asszonyok is mondták, őt magát azonban nem látták.</verse>
				<verse number="25">És ő azt mondta nekik: Óh balgák és rest szívűek mindazoknak elhívésére, amiket a próféták mondtak!</verse>
				<verse number="26">vajjon nem ezeket kellett-é szenvednie a Krisztusnak és úgy mennie be az ő dicsőségébe?</verse>
				<verse number="27">És elkezdve Mózestől és minden prófétától, magyarázta nekik az összes írásokban azt, ami őrá vonatkozik.</verse>
				<verse number="28">így közelítettek ahhoz a faluhoz, amelybe mentek és ő úgy tett, mintha tovább menne.</verse>
				<verse number="29">De ők unszolták: Maradj velünk, mert már beesteledik és a nap lehanyatlott! Bement azért, hogy velük maradjon.</verse>
				<verse number="30">És mikor asztalhoz telepedett velük, vette a kenyeret, megáldotta, megtörte és nekik adta.</verse>
				<verse number="31">Ekkor megnyílt a szemük és megismerték őt, de ő eltűnt előlük.</verse>
				<verse number="32">És így szóltak egymásnak: vajjon nem gerjedezett-e bennünk a szívünk, mikor beszélt nekünk az úton és mikor magyarázta az írásokat?</verse>
				<verse number="33">És felkeltek abban az órában, visszatértek Jeruzsálembe, ahol a tizenegyet és a velük levőket egybegyűlve találták.</verse>
				<verse number="34">Ezek azt mondták: Feltámadott az Úr bizonnyal és megjelent Simonnak!</verse>
				<verse number="35">Ekkor ők is elbeszélték, mi történt az úton és hogyan ismerték meg őt a kenyér megtöréséről.</verse>
				<verse number="36">És mikor ők ezeket beszélték, megállt köztük maga Jézus és így szólt nekik: Békesség nektek!</verse>
				<verse number="37">Ekkor megrémültek és félelmükben azt hitték, hogy valami lelket látnak.</verse>
				<verse number="38">És így szólt hozzájuk: Miért ijedtetek meg és miért támadnak ilyen gondolatok a szívetekben?</verse>
				<verse number="39">Nézzétek meg a kezemet és lábamat, hogy csakugyan én vagyok; tapintsatok meg és lássatok. Mert a léleknek nincs húsa, csontja, de amint látjátok, nekem van.</verse>
				<verse number="40">És amikor ezeket mondta, megmutatta nekik a kezét és a lábát</verse>
				<verse number="41">Mikor pedig még mindig nem hittek az öröm miatt és csodálkoztak, így szólt nekik: Van itt valami ennivalótok?</verse>
				<verse number="42">Ők pedig adtak neki egy darab sült halat. (A 42. vers végén egyes kéziratokban még ez is olvasható: és lépes mézet.)</verse>
				<verse number="43">Ő elvette és előttük megette.</verse>
				<verse number="44">Majd így szólt nekik: Ezek az én beszédeim, amelyeket mondtam nektek, mikor még veletek voltam, hogy be kell teljesedniök mindazoknak, amik megvannak írva felőlem a Mózes törvényében, a prófétáknál és a zsoltárokban.</verse>
				<verse number="45">Akkor megnyitotta elméjüket, hogy értsék az Írásokat,</verse>
				<verse number="46">és így szólt nekik: Így van megírva, hogy a Krisztusnak szenvednie kell és harmadnapon feltámadnia a halottak közül,</verse>
				<verse number="47">és hirdettetnie kell a megtérésnek és a bűnök bocsánatának az ő nevében minden nép között. Jeruzsálemtől kezdve.</verse>
				<verse number="48">Ti vagytok pedig ezeknek tanúi.</verse>
				<verse number="49">És íme elküldöm nektek azt, amit az én Atyám ígért nektek; ti pedig maradjatok a városban, míg erőt nem kaptok felülről.</verse>
				<verse number="50">Azután elvezette őket Betániáig, felemelte kezét és megáldotta őket.</verse>
				<verse number="51">Amíg pedig áldotta őket, elvált tőlük és felment a mennybe.</verse>
				<verse number="52">Ők pedig imádták őt. Azután visszatértek nagy örömmel Jeruzsálembe;</verse>
				<verse number="53">és mindenkor a templomban voltak, és dicsérték az Istent.</verse>
			</chapter>
		</book>
		<book number="43">
			<chapter number="1">
				<verse number="1">Kezdetben volt az Ige, és az Ige Istennél volt, és az Ige Isten volt.</verse>
				<verse number="2">Ez kezdetben az Istennél volt.</verse>
				<verse number="3">Minden általa lett és nála nélkül semmi sem lett, ami létrejött.</verse>
				<verse number="4">Benne élet volt és az élet volt az emberek világossága.</verse>
				<verse number="5">És a világosság a sötétségben fénylik, de a sötétség nem fogadta be.</verse>
				<verse number="6">Eljött egy Istentől küldött ember, akinek neve János volt.</verse>
				<verse number="7">Ez tanúbizonyságul jött, hogy bizonyságot tegyen a világosságról, hogy mindenki higgyen általa.</verse>
				<verse number="8">Nem ő volt a világosság, hanem azért jött, hogy bizonyságot tegyen a világosságról.</verse>
				<verse number="9">Amaz volt az igazi világosság, amely megvilágosít minden a világra született embert.</verse>
				<verse number="10">A világban volt és a világ általa lett, de a világ nem ismerte meg őt.</verse>
				<verse number="11">Az övéi közé jött és az övéi nem fogadták be őt.</verse>
				<verse number="12">De mindazoknak, akik befogadták, akik hisznek az ő nevében, hatalmat adott, hogy Isten gyermekeivé legyenek;</verse>
				<verse number="13">akik nem vérből, sem a test akaratából, sem a férfi indulatjából, hanem Istentől születtek.</verse>
				<verse number="14">És az Ige testté lett és lakozott mi közöttünk — és láttuk az ő dicsőségét, mint az Atya egyszülöttének dicsőségét, — aki teljes volt kegyelemmel és igazsággal.</verse>
				<verse number="15">János bizonyságot tett róla és kiáltott: Ez volt az, akiről azt mondtam: Aki utánam jön, megelőzött engem, mert előbb volt nálamnál.</verse>
				<verse number="16">Mivel az ő teljességéből vettünk mindnyájan, még pedig kegyelmet kegyelemre.</verse>
				<verse number="17">Mert a törvény Mózes által adatott; a kegyelem pedig és az igazság Jézus Krisztus által lett.</verse>
				<verse number="18">Istent soha senki nem látta; az egyszülött Fiú, aki az Atya kebelén van, az jelentette ki őt.</verse>
				<verse number="19">És ez János bizonyságtétele, mikor a zsidók papokat és lévitákat küldtek hozzá Jeruzsálemből, hogy megkérdezzék őt: Kicsoda vagy te?</verse>
				<verse number="20">És megvallotta és nem tagadta; és megvallotta: Én nem vagyok a Krisztus.</verse>
				<verse number="21">És megkérdezték tőle: Micsoda vagy tehát? Illés vagy? És szólt: Nem vagyok. A próféta vagy? És ő felelt: Nem.</verse>
				<verse number="22">Így szóltak azért hozzá: Kicsoda vagy\? Hogy megfelelhessünk azoknak, akik minket küldtek. Mit mondasz magad felől?</verse>
				<verse number="23">Ső így válaszolt: Én kiáltó szó vagyok a pusztában: Egyengessétek az Úr útját, amint megmondta Ésaiás próféta.</verse>
				<verse number="24">És a küldöttek a farizeusok közül valók voltak.</verse>
				<verse number="25">És megkérdezték őt és ezt mondták neki: Akkor miért keresztelsz, ha nem vagy a Krisztus, sem Illés, sem a próféta?</verse>
				<verse number="26">János így felelt nekik: Én vízzel keresztelek; de közöttetek van, akit ti nem ismertek.</verse>
				<verse number="27">Ő az, aki utánam jön, akinek nem vagyok méltó, hogy a saruja szíját megoldjam.</verse>
				<verse number="28">Ezek Betániában történtek, a Jordánon túl, ahol János keresztelt. (A 28. versben egyes kéziratokban Betánia helyett Betabara olvasható. 1. 2.)</verse>
				<verse number="29">Másnap látta János, amint Jézus őhozzá ment, és szólt: Íme, az Isten Báránya, aki elveszi a világ bűnét!</verse>
				<verse number="30">Ez az, akiről én azt mondtam: Utánam jön egy férfi, aki megelőzött engem, mert előbb volt nálamnál.</verse>
				<verse number="31">És én nem ismertem őt; de hogy kijelentessék Izraelnek, azért jöttem én, aki vízzel keresztelek.</verse>
				<verse number="32">És bizonyságot tett János: Láttam, hogy a Lélek mint egy galamb alászállt az égből és ott maradt rajta.</verse>
				<verse number="33">És én nem ismertem őt, de aki elküldött engem, hogy vízzel kereszteljek, az mondta nekem: Akire látod, hogy a Lélek alászáll és ott marad rajta, ez az, aki Szentlélekkel keresztel.</verse>
				<verse number="34">És én láttam és bizonyságot tettem, hogy ez az Isten Fia.</verse>
				<verse number="35">Másnap ismét ott állott János és tanítványai közül kettő;</verse>
				<verse number="36">és mikor rátekintett az ott járó Jézusra, így szólt: Íme, az Isten Báránya!</verse>
				<verse number="37">És mikor a két tanítvány meghallotta, amit mondott, követte Jézust.</verse>
				<verse number="38">Ekkor Jézus hátrafordult és látta, hogy azok követik, és így szólt hozzájuk: Mit kerestek? Azok pedig azt mondták neki: Rabbi (ami azt jelenti: mester), hol lakol?</verse>
				<verse number="39">Ő ezt mondta nekik: Jertek és lássátok meg. Elmentek és meglátták, hol lakik; és nála maradtak azon a napon. Körülbelül tíz óra volt.</verse>
				<verse number="40">András, a Simon Péter testvére, volt az egyik a kettő közül, akik hallották ezt Jánostól és követték őt.</verse>
				<verse number="41">Ez először a testvérével, Simonnal találkozott és ezt mondta neki: Megtaláltuk a Messiást (ami azt jelenti: Felkent).</verse>
				<verse number="42">És Jézushoz vezette őt. Jézus rátekintett és ezt mondta: Te Simon vagy, Jónának fia: a te neved Kéfás lesz (ami annyi, mint: kő).</verse>
				<verse number="43">A következő napon Galileába akart menni Jézus és találkozott Fülöppel, és így szólt neki: Kövess engem!</verse>
				<verse number="44">Fülöp pedig Betsaidából, András és Péter városából való volt.</verse>
				<verse number="45">Találkozott Fülöp Nátánaellel és ezt mondta neki: Megtaláltuk azt, aki felől Mózes írt a törvényben, és a próféták: a názáreti Jézust, a József fiát.</verse>
				<verse number="46">És Nátánael így szólt neki: Názáretből támadhat-e valami jó? Fülöp így válaszolt neki: Jöjj és lásd meg!</verse>
				<verse number="47">Látta Jézus, amint Nátánael őhozzá ment és azt mondta felőle: íme, egy igazán izraelita, akiben nincsen álnokság.</verse>
				<verse number="48">Szólott neki Nátánael: Honnét ismersz engem? Felelt Jézus és ezt mondta neki: Mielőtt Fülöp hívott téged, láttalak, amikor a fügefa alatt voltál.</verse>
				<verse number="49">Válaszolt neki Nátánael: Mester, te vagy az Isten Fia, te vagy Izrael királya!</verse>
				<verse number="50">Felelt Jézus és azt mondta neki: Mivel azt mondtam neked, hogy láttalak a fügefa alatt, hiszel? Nagyobbakat látsz majd ezeknél.</verse>
				<verse number="51">És azt mondta neki: Bizony, bizony mondom nektek: meglátjátok majd a megnyílt eget és az Isten angyalait, akik felszállanak és leszállanak az Ember Fiára.</verse>
			</chapter>
			<chapter number="2">
				<verse number="1">És harmadnap menyegző volt a galileai Kánában és ott volt Jézus anyja.</verse>
				<verse number="2">És Jézust is meghívták tanítványaival együtt a menyegzőre.</verse>
				<verse number="3">Mikor a bor elfogyott, Jézus anyja ezt mondta neki: Nincs boruk.</verse>
				<verse number="4">Jézus így szólt hozzá: Asszony! mi dolgom van nekem veled? Nem jött még el az én órám.</verse>
				<verse number="5">Anyja azt mondta a szolgáknak: Bármit mond, tegyétek meg.</verse>
				<verse number="6">El volt pedig ott helyezve tisztulás céljából a zsidók számára hat kőveder, amelyekbe egyenként két vagy három metréta fért.</verse>
				<verse number="7">Szólott nekik Jézus. Töltsétek meg a vedreket vízzel. És megtöltötték színültig.</verse>
				<verse number="8">Majd ezt mondta nekik: Most merítsetek és vigyetek a násznagynak. És vittek neki.</verse>
				<verse number="9">A násznagy pedig megízlelte a borrá lett vizet, és nem tudta honnét van, de a szolgák, akik a vizet merítették, tudták. Ezért a násznagy szólította a vőlegényt</verse>
				<verse number="10">és ezt mondta neki: Minden ember a jó bort adja fel először és csak mikor az emberek megittasodtak, akkor a silányabbat. Te a jó bort mostanig tartogattad.</verse>
				<verse number="11">Ezt cselekedte Jézus első jelként a galileai Kánában és kinyilvánította dicsőségét és hittek benne a tanítványai.</verse>
				<verse number="12">Azután lement Kapernaumba ő, az ő anyja, testvérei és tanítványai; és ott maradták néhány napig.</verse>
				<verse number="13">Közel volt a zsidók húsvétja és felment Jézus Jeruzsálembe.</verse>
				<verse number="14">És a templomban találta az ökrök, juhok és galambok árusait és a pénzváltókat, akik ott ültek.</verse>
				<verse number="15">Ekkor kötélből ostort készítve, mindnyájukat kiűzte a templomból az ökrökkel és juhokkal együtt. És a pénzváltók pénzét kiszórta, az asztalokat pedig felforgatta.</verse>
				<verse number="16">És a galambárusoknak ezt mondta: Vigyétek el ezeket innen; ne tegyétek az én Atyámnak házát kalmárság házává!</verse>
				<verse number="17">Ekkor megemlékeztek tanítványai, hogy meg van írva: A te házad iránt való féltő szeretet megemészt engem.</verse>
				<verse number="18">A zsidók ekkor így feleltek neki: Micsoda jelt mutatsz nekünk; hogy ezeket cselekszed?</verse>
				<verse number="19">Felelt Jézus és azt mondta nekik: Rontsátok le ezt a templomot és három nap alatt felépítem.</verse>
				<verse number="20">A zsidók ekkor ezt mondták: Negyvenhat esztendeig épült ez a templom, és te három nap alatt felépíted?</verse>
				<verse number="21">Ő pedig az ő testének templomáról beszélt.</verse>
				<verse number="22">Mikor azért feltámadt a halottak közül, megemlékeztek a tanítványai, hogy ezt mondta; és hittek az Írásnak és a beszédnek, amelyet Jézus mondott.</verse>
				<verse number="23">Mikor pedig Jeruzsálemben volt a húsvét ünnepén, sokan hittek az ő nevében, látva az ő jeleit, amelyeket cselekedett.</verse>
				<verse number="24">Maga Jézus azonban nem bízta magát rájuk, mivel ismerte mindnyájukat,</verse>
				<verse number="25">és nem volt szüksége arra, hogy bárki bizonyságot tegyen az emberről. Mert ő maga tudta, mi van az emberben.</verse>
			</chapter>
			<chapter number="3">
				<verse number="1">Volt pedig egy ember a farizeusok között, neve Nikodémus, a zsidók főembere.</verse>
				<verse number="2">Ez elment Jézushoz éjjel és így szólt hozzá: Mester, tudjuk, hogy te Istentől jöttél tanítóul, mert senki sem teheti e jeleket, amelyeket te teszel, csak ha az Isten van vele.</verse>
				<verse number="3">Ekkor Jézus így felelt neki: Bizony, bizony mondom neked: ha valaki újonnan nem születik, nem láthatja meg az Isten országát.</verse>
				<verse number="4">Megkérdezte tőle Nikodémus: Mi módon születhetik az ember, ha vén? vajjon bemehet-e másodszor az anyja méhébe és születhetik-e?</verse>
				<verse number="5">Jézus így válaszolt: Bizony, bizony mondom neked: ha valaki nem születik víztől és Lélektől, nem mehet be az Isten országába.</verse>
				<verse number="6">Ami testtől született, test az és ami Lélektől született, lélek az.</verse>
				<verse number="7">Ne csodáld, hogy azt mondtam neked: Szükséges nektek újonnan születnetek.</verse>
				<verse number="8">A szél fú, ahova akar: és annak zúgását hallod, de nem tudod, honnét jön és hová megy így van mindenki, aki Lélektől született.</verse>
				<verse number="9">Felelt Nikodémus és azt mondta neki: Mimódon lehetnek ezek?</verse>
				<verse number="10">Jézus így válaszolt neki: Te Izrael tanítója vagy és mégsem tudod ezeket?</verse>
				<verse number="11">Bizony, bizony mondom neked: azt hirdetjük, amit tudunk, és arról teszünk bizonyságot, amit láttunk; de a mi bizonyságtételünket nem fogadjátok el.</verse>
				<verse number="12">Ha földi dolgokról szóltam nektek és nem hisztek, mimódon hisztek, ha a mennyeiekről szólok nektek?</verse>
				<verse number="13">És senki sem ment fel a mennybe, csak az, aki a mennyből szállott alá: az Ember Fia, aki a mennyben van.</verse>
				<verse number="14">És amint Mózes felemelte a kígyót a pusztában, úgy kell az Ember Fiának felemeltetnie,</verse>
				<verse number="15">hogy mindenkinek, aki hisz, örök élete legyen őbenne.</verse>
				<verse number="16">Mert úgy szerette Isten a világot, hogy az ő egy szülött Fiát adta, hogy aki hisz őbenne, el ne vesszen hanem örök életet vegyen.</verse>
				<verse number="17">Mert nem azért küldte Isten az ő Fiát a világba hogy elkárhoztassa a világot, hanem, hogy megtartassák a világ ő általa.</verse>
				<verse number="18">Aki hisz őbenne, nem kárhozik el; aki pedig nem hisz, az már elkárhozott, mivel nem hitt az Isten egyszülött Fiának nevében.</verse>
				<verse number="19">Az ítélet pedig ez, hogy a világosság eljött a világba, de az emberek inkább szerették a sötétséget, mint a világosságot; mert cselekedeteik gonoszak voltak.</verse>
				<verse number="20">Mert mindenki, aki gonoszul cselekszik, gyűlöli a világosságot, és nem megy a világosságra, hogy az ő cselekedetei rá ne bizonyuljanak.</verse>
				<verse number="21">Aki pedig az igazságot cselekszi az a világosságra megy, hogy az ő cselekedetei nyilvánvalókká legyenek, mert azokat Istenben végezte el.</verse>
				<verse number="22">Ezután Jézus elment a tanítványaival Júdea földére; ott időzött velük és keresztelt.</verse>
				<verse number="23">János pedig szintén keresztelt Énonban, Sálimhez közel, mert ott sok volt a víz, és az emberek odamentek és megkeresztelkedtek.</verse>
				<verse number="24">Mert János még nem volt tömlöcbe vetve.</verse>
				<verse number="25">Ekkor vitatkozás támadt János tanítványai és a zsidók között a megtisztulás felől.</verse>
				<verse number="26">És odamentek Jánoshoz és így szóltak neki: Mester! Aki veled volt a Jordánon túl, akiről te bizonyságot tettél, íme, az keresztel és hozzámegy mindenki.</verse>
				<verse number="27">János így felelt: Az ember semmit sem szerezhet meg, csak ha a mennyből adatott neki.</verse>
				<verse number="28">Ti magatok vagytok a tanúim, hogy megmondtam: Én nem vagyok a Krisztus, hanem: ő előtte küldettem el.</verse>
				<verse number="29">Akinek menyasszonya van, vőlegény az. A vőlegény barátja pedig, aki ott áll és hallja őt, örvendezve Örül a vőlegény hangjának. Ez az én örömöm immár betelt.</verse>
				<verse number="30">Annak növekednie kell, nekem pedig alászállanom.</verse>
				<verse number="31">Aki felülről jött, mindenkinél feljebb való. Aki a földről való, földi az és földi dolgokat beszél. Aki a mennyből jött, mindenkinél feljebb való.</verse>
				<verse number="32">És arról tesz bizonyságot, amit látott és hallott, de az ő bizonyságtételét senki sem fogadja el.</verse>
				<verse number="33">Aki az ő bizonyságtételét elfogadja, az megpecsételte, hogy az Isten igaz.</verse>
				<verse number="34">Mert akit az Isten küldött, az Isten beszédeit szólja: mivel az Isten nem mérték szerint adja a Lelket.</verse>
				<verse number="35">Az Atya szereti a Fiút és az ő kezébe adott mindent.</verse>
				<verse number="36">Aki hisz a Fiúban, örök élete van; aki pedig nem engedelmeskedik a Fiúnak, nem lát majd életet, hanem az Isten haragja marad rajta.</verse>
			</chapter>
			<chapter number="4">
				<verse number="1">Amint megtudta az Úr, hogy a farizeusok meghallották, hogy Jézus több tanítványt szerez és keresztel, mint János,</verse>
				<verse number="2">(bár Jézus maga nem keresztelt, hanem csak a tanítványai),</verse>
				<verse number="3">elhagyta Júdeát és elment ismét Galileába.</verse>
				<verse number="4">Samárián kellett pedig átmennie.</verse>
				<verse number="5">Így érkezett Samáriának Sikár nevű városához, annak a teleknek szomszédságába, amelyet még Jákob adott volt fiának, Józsefnek.</verse>
				<verse number="6">Ott volt pedig a Jákob forrása. Jézus az utazástól elfáradva, azon módon leült a forráshoz. Mintegy hat óra volt.</verse>
				<verse number="7">Egy samáriai asszony jött vizet meríteni. Jézus így szólt hozzá: Adj innom!</verse>
				<verse number="8">Tanítványai ugyanis bementek a városba, hogy ennivalót vegyenek.</verse>
				<verse number="9">A samáriai asszony ekkor ezt mondta neki: Hogyan kérhetsz tőlem inni zsidó létedre, hiszen én samáriai asszony vagyok? Mert a zsidók nem érintkeznek a samáriabeliekkel.</verse>
				<verse number="10">Felelt Jézus és azt mondta neki: Ha ismernéd az Isten ajándékát, és hogy ki az, aki ezt mondja neked: Adj innom! Te kérted volna őt és ő adott volna neked élő vizet.</verse>
				<verse number="11">Szólt neki az asszony: Uram, nincs mivel merítened, a kút pedig mély: honnét vennéd tehát az élő vizet?</verse>
				<verse number="12">Avagy te nagyobb vagy a mi atyánknál, Jákobnál, aki nekünk ezt. a kutat adta volt, és ebből, ivott ő maga, fiai is és jószága is?</verse>
				<verse number="13">Felelt Jézus, és így i szólt neki: Mindenki, aki ebből a vízből iszik, ismét megszomjazik;</verse>
				<verse number="14">de ha valaki, abból a vízből iszik, amelyet én adok neki, soha többé meg nem szomjúhozik, hanem az a víz, amelyet én adok neki, olyan víz forrásává lesz benne, amely örök életre buzog.</verse>
				<verse number="15">Szólott neki az asszony: Uram, add nekem ezt a vizet hogy meg ne szomjazzam és ne kelljen ide járnom meríteni.</verse>
				<verse number="16">Jézus azt mondta neki: Menj el, hívd a férjedet és jöjj ide!</verse>
				<verse number="17">Felelt az asszony és ezt mondta: Nincs férjem. Jézus így folytatta: Jól mondtad, hogy: Nincs férjed!</verse>
				<verse number="18">Mert öt férjed volt, és a mostani nem férjed: ezzel igazat mondtál.</verse>
				<verse number="19">Szólt neki az asszony: Uram, látom, hogy te próféta vagy.</verse>
				<verse number="20">A mi atyáink ezen a hegyen imádták az Istent és ti azt mondjátok, hogy Jeruzsálemben van az a hely, ahol Istent imádni kell.</verse>
				<verse number="21">Szólt neki Jézus: Asszony, hidd el nekem, hogy eljön az óra, amikor sem nem ezen a hegyen, sem nem Jeruzsálemben imádjátok az Atyát.</verse>
				<verse number="22">Ti azt imádjátok, amit nem ismertek, mi pedig azt imádjuk, amit ismerünk, mert az üdvösség a zsidók közül támad.</verse>
				<verse number="23">De eljön az óra és az most van, amikor az igazi imádók lélekben és igazságban imádják az Atyát, mert az Atya is olyanokat keres, akik őt így imádják.</verse>
				<verse number="24">Az Isten lélek és akik őt imádják szükség, hogy lélekben és igazságban imádják.</verse>
				<verse number="25">Szólt neki az asszony: Tudom, hogy Messiás jön (akit Krisztusnak mondanak); mikor ő eljön, mindent megjelent nekünk.</verse>
				<verse number="26">Szólt neki Jézus: Én vagyok az, aki veled beszélek.</verse>
				<verse number="27">Ekkor megjöttek tanítványai és csodálkoztak, hogy asszonnyal beszél, de azért egyik sem mondta: Mit kívánsz? vagy: Mit beszélsz vele?</verse>
				<verse number="28">Ott hagyta tehát az asszony a vedrét, elment a városba és így szólt az embereknek:</verse>
				<verse number="29">Jertek, lássatok egy embert, aki mindent megmondott nekem, amit cselekedtem. vajjon nem ez-e a Krisztus?</verse>
				<verse number="30">Kimentek azért a városból és odamentek hozzá.</verse>
				<verse number="31">Eközben pedig kérték őt tanítványai: Mester, egyél!</verse>
				<verse number="32">De ő azt mondta nekik: Van nekem eledelem, amit egyem, amit ti nem tudtok.</verse>
				<verse number="33">Tanítványai azért így szóltak egymásnak: vajjon hozott-e valaki neki eledelt?</verse>
				<verse number="34">Szólott nekik Jézus: Az én eledelem az, hogy annak akaratát cselekedjem, aki elküldött engem és az ő dolgát elvégezzem.</verse>
				<verse number="35">Ti nem azt mondjátok-e: még négy hónap és eljön az aratás? Íme mondom nektek: Emeljétek fel szemeteket és lássátok meg a mezőket, hogy már fehérek az aratásra.</verse>
				<verse number="36">Az arató jutalmat nyer és az örök életre takarja be a termést, hogy a magvető és az arató együtt örüljön.</verse>
				<verse number="37">Mert ebben igaz az a mondás, hogy más a magvető és más az arató.</verse>
				<verse number="38">Én titeket annak aratására küldöttelek, amiért nem ti fáradoztatok; mások fáradoztak és ti a mások munkájába állottatok be.</verse>
				<verse number="39">Abból a városból pedig sokan hittek benne a samáriabeliek közül annak az asszonynak beszédéért, aki bizonyságot tett, hogy: Mindent megmondott nekem, amit cselekedtem.</verse>
				<verse number="40">Amint azért odamentek hozzá a samáriabeliek, kérték őt, hogy maradjon náluk, és ottmaradt két napig.</verse>
				<verse number="41">És sokkal többen hittek az ő beszédéért,</verse>
				<verse number="42">és azt mondták az asszonynak: Most már nem a te beszédedért hiszünk, mert magunk hallottuk és tudjuk, hogy valóban ez a világ Megváltója.</verse>
				<verse number="43">Két nap múlva pedig eltávozott onnét Galileába.</verse>
				<verse number="44">Mert Jézus maga tett bizonyságot arról, hogy a prófétának nincs tisztessége a maga hazájában.</verse>
				<verse number="45">Mikor azért Galileába érkezett, a galileabeliek befogadták őt, mivel látták mindazt amit Jeruzsálemben cselekedett az ünnepen. Mert ők is elmentek az ünnepre.</verse>
				<verse number="46">Ekkor ismét a galileai Kánába ment, ahol a vizet borrá változtatta. És volt Kapernaumban egy királyi tisztviselő, akinek beteg volt a fia.</verse>
				<verse number="47">Mikor ez meghallotta, hogy Jézus Júdeából Galileába érkezett elment hozzá és kérte őt, hogy menjen el vele és gyógyítsa meg a fiát; mert már haldoklott.</verse>
				<verse number="48">Szólott azért neki Jézus: Ha jeleket és csodákat nem láttok, nem hisztek.</verse>
				<verse number="49">A királyi tisztviselő így felelt: Uram, jöjj, mielőtt a gyermekem meghal.</verse>
				<verse number="50">Jézus ezt mondta neki: Menj el; a te fiad él. Hitt az ember a szónak, amit Jézus mondott neki, és elment.</verse>
				<verse number="51">Amint pedig már útban volt, eléje jöttek a szolgái és hírt hoztak neki, hogy a fia él.</verse>
				<verse number="52">Megtudakolta azért tőlük az órát, amelyben az megkönnyebbedett, és azok elmondták neki, hogy: Tegnap hét órakor hagyta el őt a láz.</verse>
				<verse number="53">Megértette azért az atya, hogy ez abban az. órában történt, amelyben Jézus azt mondta neki: A te fiad él. És hitt ő és egész házanépe.</verse>
				<verse number="54">Ezt ismét második jel gyanánt cselekedte Jézus, mikor Júdeából Galileába ment</verse>
			</chapter>
			<chapter number="5">
				<verse number="1">Ezek után volt a zsidók ünnepe és Jézus felment Jeruzsálembe.</verse>
				<verse number="2">Van pedig Jeruzsálemben a Juhkapunál egy tó, amelyet héberül Betesdának neveznek. Ennek öt tornáca van.</verse>
				<verse number="3">Ezekben feküdt a vakoknak, sántáknak, aszkórosoknak nagy sokasága, várva a víz megmozdulását.</verse>
				<verse number="4">Mert időnként az Úr angyala szállott le a tóra és felkavarta a vizet. Aki mármost elsőnek lépett bele a víz felkavarása után, meggyógyult, bármilyen betegségben volt is.</verse>
				<verse number="5">Volt pedig ott egy ember, aki harmincnyolc esztendő óta feküdt betegen.</verse>
				<verse number="6">Amint Jézus ezt ott feküdni látta és megtudta, hogy már olyan régóta beteg, így szólt hozzá: Akarsz-e meggyógyulni?</verse>
				<verse number="7">Felelt neki a beteg: Uram, nincs senkim, aki bevinne a tóba, amikor a víz felkavarodik. És mire én odaérek, már más lép be előttem.</verse>
				<verse number="8">Szólott neki Jézus: Kelj fel, vedd az ágyadat és járj!</verse>
				<verse number="9">Erre azonnal meggyógyult az ember; felvette az ágyát és járt. Aznap pedig szombat volt.</verse>
				<verse number="10">A zsidók azért így szóltak a meggyógyulthoz: Szombat van; nem szabad az ágyat hordoznod.</verse>
				<verse number="11">Ő így felelt nekik: Aki engem meggyógyított, az mondta nekem: Vedd az ágyadat és járj.</verse>
				<verse number="12">Megkérdezték azért tőle: Kicsoda az az ember, aki azt mondta neked: Vedd az ágyadat és járj?</verse>
				<verse number="13">A meggyógyult ember pedig nem tudta, ki az. Jézus ugyanis eltávozott, mivel sokan voltak azon a helyen.</verse>
				<verse number="14">Ezek után találkozott vele Jézus a templomban és így szólt neki: íme, meggyógyultál; többé ne vétkezzél, hogy gonoszabbul ne legyen dolgod!</verse>
				<verse number="15">Elment az ember és hírül adta a zsidóknak, hogy Jézus az, aki őt meggyógyította.</verse>
				<verse number="16">És e miatt üldözték a zsidók Jézust és meg akarták ölni, mert ezt szombaton cselekedte.</verse>
				<verse number="17">Jézus pedig így felelt nekik: Az én Atyám mindezideig munkálkodik, én is munkálkodom.</verse>
				<verse number="18">E miatt azután a zsidók még inkább meg akarták őt ölni, mivel nemcsak a szombatot szegte meg, hanem Istent is tulajon Atyjának mondta s ily módon egyenlővé tette magát az Istennel.</verse>
				<verse number="19">Felelt azért Jézus és azt mondta nekik: Bizony, bizony mondom nektek: a Fiú semmit sem tehet magától, csak ha látja, hogy mit cselekszik az Atya, mert amiket az cselekszik, ugyanazokat cselekszi hasonlóképen a Fiú is.</verse>
				<verse number="20">Mert az Atya szereti a Fiút és mindent megmutat neki, amit ő maga cselekszik; és ezeknél nagyobb dolgokat is mutat majd neki, hogy csodálkozzatok.</verse>
				<verse number="21">Mert amint az Atya feltámasztja a halottakat és megeleveníti, úgy a Fiú is megeleveníti azokat, akiket akar.</verse>
				<verse number="22">Mert az Atya nem ítél senkit, hanem az ítéletet teljesen a Fiúnak adta át,</verse>
				<verse number="23">hogy mindenki úgy tisztelje a Fiút, amint tisztelik az Atyát. Aki nem tiszteli a Fiút, nem tiszteli az Atyát sem, aki őt elküldötte.</verse>
				<verse number="24">Bizony, bizony mondom nektek, hogy aki az én beszédemet hallja és hisz annak, aki engem elküldött, örök élete van; s nem megy az ítéletre, hanem átment a halálból az életre.</verse>
				<verse number="25">Bizony, bizony mondom nektek, hogy eljön az óra, — és az most van, — mikor a halottak meghallják az Isten Fiának szavát és akik meghallják, élni fognak.</verse>
				<verse number="26">Mert amint az Atyának élete van önmagában, úgy a Fiúnak is megadta, hogy élete legyen önmagában.</verse>
				<verse number="27">És hatalmat adott neki az ítélettételre is, mivel Ember Fia.</verse>
				<verse number="28">Ne csodálkozzatok ezen; mert eljön az óra, amelyben mindazok, akik a sírokban vannak, meghallják az ő szavát,</verse>
				<verse number="29">és kijönnek azok, akik a jót tették, hogy feltámadjanak az életre, azok pedig, akik a gonoszt cselekedték, hogy feltámadjanak az ítéletre.</verse>
				<verse number="30">Én semmit nem cselekedhetem magamtól; amint hallok, úgy ítélek, és az én ítéletem igazságos, mert nem a magam akaratát keresem, hanem annak akaratát, aki elküldött engem.</verse>
				<verse number="31">Ha én teszek bizonyságot magamról, az én bizonyságtételem nem igaz.</verse>
				<verse number="32">Más az, aki bizonyságot tesz rólam; és tudom, hogy igaz az a bizonyságtétel, amelyet tesz rólam.</verse>
				<verse number="33">Ti elküldtetek Jánoshoz és ő bizonyságot tett az igazságról.</verse>
				<verse number="34">De én nem embertől nyerem a bizonyságtételt, hanem ezeket azért mondom, hogy ti megtartassatok.</verse>
				<verse number="35">Ő az égő és fénylő szövétnek volt, de ti csak ideig-óráig akartatok örvendezni, az ő világosságában.</verse>
				<verse number="36">Nekem pedig nagyobb bizonyságom van a Jánosénál; mert azok a cselekedetek, amelyeket rámbízott az Atya, hogy azokat elvégezzem, azok maguk, amelyeket én cselekszem, tesznek bizonyságot rólam, hogy az Atya küldött engem.</verse>
				<verse number="37">Aki elküldött engem, maga az Atya is bizonyságot tett rólam. Sem hangját nem hallottátok soha, sem arcát nem láttátok,</verse>
				<verse number="38">az ő igéje sincs maradandóan bennetek, mert nem hisztek annak, akit ő elküldött.</verse>
				<verse number="39">Ti azért tudakozzátok az írásokat, mert azt gondoljátok, hogy azokban van a ti örök életetek; pedig ezek rólam tesznek bizonyságot.</verse>
				<verse number="40">És még sem akartok hozzám jönni, hogy életetek legyen.</verse>
				<verse number="41">Dicsőséget emberektől nem fogadok el.</verse>
				<verse number="42">De megismertelek titeket, hogy nincs bennetek szeretet Isten iránt.</verse>
				<verse number="43">Én az én Atyám nevében jöttem, és nem fogadtatok be engem; ha más jönne a maga nevében, azt befogadnátok.</verse>
				<verse number="44">Mimódon tudnátok hinni ti, akik egymástól fogadtok el dicsőséget, és azt a dicsőséget, amely az egy Istentől van, nem keresitek?</verse>
				<verse number="45">Ne gondoljátok, hogy én vádollak majd titeket az Atyánál! Van, aki vádoljon titeket: Mózes az, akiben ti reménykedtek.</verse>
				<verse number="46">Mert ha hinnétek Mózesnek, nekem is hinnétek; mert ő énrólam írt.</verse>
				<verse number="47">Ha pedig az ő írásainak nem hisztek, hogyan fogtok hinni az én beszédeimnek?</verse>
			</chapter>
			<chapter number="6">
				<verse number="1">Ezek után elment Jézus Galilea tengerének, más néven a Tiberiás-tavának túlsó partjára.</verse>
				<verse number="2">És nagy sokaság követte őt, mivel látták a jeleket, amelyeket a betegeken cselekedett.</verse>
				<verse number="3">Felment pedig Jézus a hegyre és leült ott tanítványaival.</verse>
				<verse number="4">Közel volt pedig a húsvét, a zsidók ünnepe.</verse>
				<verse number="5">Mikor azért felemelte Jézus a szemeit és látta, hogy nagy sokaság jön hozzá, így szólt Fülöpnek: Honnét vegyünk kenyeret, hogy ezek ehessenek?</verse>
				<verse number="6">Ezt pedig azért mondta, hogy próbára tegye, mert ő maga tudta, mit akar cselekedni.</verse>
				<verse number="7">Felelt neki Fülöp: Kétszáz dénár áru kenyér sem elég ezeknek, hogy mindegyikük kapjon valami keveset.</verse>
				<verse number="8">Tanítványai közül az egyik, András, Simon Péter testvére, azt mondta neki:</verse>
				<verse number="9">Van itt egy gyermek, akinek van öt árpakenyere és két hala, de mi ez ennyi sok népnek?</verse>
				<verse number="10">Jézus pedig szólt: Ültessétek le az embereket. Nagy fű volt pedig azon a helyen. Letelepedtek azért a férfiak, számszerint mintegy ötezeren.</verse>
				<verse number="11">Ekkor Jézus vette a kenyereket, hálát adott és szétosztotta a tanítványoknak, a tanítványok pedig az ott ülőknek; hasonlóképen a halakból is adott, amennyit akartak.</verse>
				<verse number="12">Mikor pedig jóllaktak, így szólt tanítványainak: Szedjétek össze a megmaradt darabokat, hogy semmi el ne vesszen.</verse>
				<verse number="13">összeszedték tehát és megtöltöttek tizenkét kosarat az öt árpakenyérből való darabokkal, amelyek megmaradtak azok után, akik ettek.</verse>
				<verse number="14">Az emberek azért, látva a jelt, amelyet cselekedett, azt mondták: Valóban ez az a próféta, akinek el kell jönnie a világba.</verse>
				<verse number="15">Jézus azért, amint észrevette, hogy készülnek jönni és el akarják őt ragadni, hogy királlyá tegyék, ismét visszavonult a hegyre egymagában.</verse>
				<verse number="16">Mikor pedig este lett, tanítványai lementek a tengerhez,</verse>
				<verse number="17">és hajóra szállva, elindultak a tengeren túl Kapernaumba. Immár sötét volt és Jézus még mindig nem ment hozzájuk.</verse>
				<verse number="18">És a tenger a nagy szél fúvása miatt háborgott.</verse>
				<verse number="19">Mikor azért huszonöt vagy harminc futamatnyira beeveztek, meglátták Jézust, amint a tengeren járt és a hajóhoz közeledett, és megrémültek.</verse>
				<verse number="20">Ő pedig így szólt nekik: Én vagyok, ne féljetek!</verse>
				<verse number="21">Ekkor be akarták őt venni a hajóba; és a hajó azonnal ott volt a szárazföldnél, ahova menni akartak.</verse>
				<verse number="22">Másnap a tenger túlsó partján álló sokaság látta, hogy nem volt ott más hajó, csak egy, és hogy Jézus nem ment be a tanítványaival a hajóba, hanem csak tanítványai mentek el; (A 22. versben egyes kéziratok a „nem volt ott más hajó, csak egy\ szavak után közbeiktatják:,,amelybe Jézus tanítványai szálltak be\.)</verse>
				<verse number="23">— de jöttek más hajók Tiberiásból, közel ahhoz a helyhez, ahol a kenyeret ették, miután hálát adott az Úr: —</verse>
				<verse number="24">mikor ezért látta a sokaság, hogy sem Jézus, sem tanítványai nincsenek ott, beszálltak ők is a hajókba és elmentek Kapernaumba, keresve Jézust.</verse>
				<verse number="25">Amikor megtalálták őt a tengeren túl, ezt mondták neki: Mester, mikor jöttél ide?</verse>
				<verse number="26">Jézus ezt válaszolta nekik: Bizony, bizony mondom nektek: nem azért kerestek engem, mivel jeleket láttatok, hanem azért, mert ettetek ama kenyerekből és jóllaktatok.</verse>
				<verse number="27">Munkálkodjatok, ne az eledelért, amely elvész, hanem az eledelért, amely megmarad az örök életre, amelyet az Ember Fia ad majd nektek; mert őt az Atya pecsételte el, az Isten.</verse>
				<verse number="28">Így szóltak azért neki: Mit tegyünk, hogy az Isten munkáit végezzük?</verse>
				<verse number="29">Jézus így felelt nekik: Az az Isten munkája, hogy higgyetek abban, akit ő küldött.</verse>
				<verse number="30">Szólottak azért neki: Micsoda jelt mutatsz tehát te, hogy lássuk és higgyünk neked? Mit művelsz?</verse>
				<verse number="31">A mi atyáink a mannát ették a pusztában: amint meg van írva: Mennyből való kenyeret adott nekik enni.</verse>
				<verse number="32">Szólt azért nekik Jézus: Bizony, bizony mondom nektek: nem Mózes adta nektek a mennyei kenyeret, hanem az én Atyám adja nektek az igazi mennyei kenyeret.</verse>
				<verse number="33">Mert az az Istennek kenyere, amely a mennyből száll alá és életet ad a világnak.</verse>
				<verse number="34">Szóltak azért neki: Uram, mindenkor add nekünk ezt a kenyeret!</verse>
				<verse number="35">Jézus pedig azt mondta nekik: Én vagyok az életnek a kenyere; aki hozzám jön, semmiképpen meg nem éhezik és aki hisz bennem, nem szomjúhozik meg soha.</verse>
				<verse number="36">De megmondtam nektek, hogy noha láttatok is engem, mégsem hisztek.</verse>
				<verse number="37">Amit nekem ad az Atya, énhozzám jön, és aki énhozzám jön, azt én semmiképpen ki nem vetem.</verse>
				<verse number="38">Mert nem azért szállottam le a mennyből, hogy a magam akaratát cselekedjem, hanem annak akaratát, aki elküldött engem.</verse>
				<verse number="39">Annak pedig, aki elküldött engem, az az akarata, hogy mindabból, amit nekem adott, semmit el ne veszítsek, hanem feltámasszam azt az utolsó napon.</verse>
				<verse number="40">Mert ez az én Atyámnak akarata, hogy örök élete legyen mindenkinek, aki látja a Fiút és hisz őbenne és én feltámasztom azt az utolsó napon.</verse>
				<verse number="41">Zúgolódtak azért a zsidók ő ellene, hogy azt mondta: Én vagyok az a kenyér, amely a mennyből szállott alá,</verse>
				<verse number="42">és szóltak: Nem ez-e Jézus, József fia, akinek ismerjük atyját és anyját? Mi módon mondja hát ez, hogy: A mennyből szállottam alá?</verse>
				<verse number="43">Jézus így felelt nekik: Ne zúgolódjatok egymás között!</verse>
				<verse number="44">Senki sem jöhet énhozzám, csak ha az Atya vonja, aki elküldött engem, és én fel támasztom azt az utolsó napon.</verse>
				<verse number="45">Meg van írva a prófétáknál: És mindnyájan Istentől tanítottak lesztek. Mindenki, aki az Atyától hallott és tanult, énhozzám jön.</verse>
				<verse number="46">Nem minthogyha az Atyát valaki látta volna; csak az, aki Istentől van, az látta az Atyát.</verse>
				<verse number="47">Bizony, bizony mondom nektek: aki hisz, annak örök élete van.</verse>
				<verse number="48">Én vagyok az életnek kenyere.</verse>
				<verse number="49">Atyáitok a mannát ették a pusztában és meghaltak.</verse>
				<verse number="50">Ez az a kenyér, amely a mennyből szállt alá, hogy az ember egyék belőle és meg ne haljon.</verse>
				<verse number="51">Én vagyok amaz élő kenyér, amely a mennyből szállott alá: ha valaki eszik ebből a kenyérből, él örökké. És az a kenyér, amelyet én adok, az én testem, amelyet odaadok majd a világ életéért.</verse>
				<verse number="52">Tusakodtak azért a zsidók egymás között: Mimódon adhatja ez nekünk az ő testét eledelül?</verse>
				<verse number="53">Jézus azért így szólt nekik: Bizony, bizony mondom nektek: ha nem eszitek az Ember Fia testét és nem isszátok az ő vérét, nincsen élet tibennetek.</verse>
				<verse number="54">Aki eszi az én testemet és issza az én véremet, örök élete van annak, és én feltámasztom azt az utolsó napon.</verse>
				<verse number="55">Mert az én testem igazi étel és az én vérem igazi ital.</verse>
				<verse number="56">Aki eszi az én testemet és issza az én véremet, az énbennem marad és én őbenne.</verse>
				<verse number="57">Amint elküldött engem az élő Atya és én élek az Atya által, úgy az is, aki engem eszik, élni fog én általam.</verse>
				<verse number="58">Ez ama kenyér, amely a mennyből szállott alá; nem olyan, amilyet a ti atyáitok ettek és meghaltak; aki ezt a kenyeret eszi, élni fog örökké.</verse>
				<verse number="59">Ezeket mondta a zsinagógában, amikor tanított Kapernaumban.</verse>
				<verse number="60">Sokan azért a tanítványai közül, akik mindezt hallották, így szóltak: Kemény beszéd ez. Ki hallgathatja ezt?</verse>
				<verse number="61">Mivel pedig Jézus tudta önmagában, hogy e miatt zúgolódnak a tanítványai, így szólt nekik: Ti ezen megütköztök?</verse>
				<verse number="62">Hát ha meglátjátok az Ember Fiát felmenni oda, ahol előbb volt?</verse>
				<verse number="63">A lélek az, ami megelevenít, a test nem használ semmit; a beszédek, amelyeket én mondtam nektek, lélek és élet.</verse>
				<verse number="64">De vannak közöttetek némelyek, akik nem hisznek. Mert Jézus eleitől fogva tudta, kik azok, akik nem hisznek, és ki az, aki elárulja őt.</verse>
				<verse number="65">És így szólt: Azért mondtam nektek, hogy senki sem jöhet hozzám, csak ha az én Atyámtól adatott meg neki.</verse>
				<verse number="66">Ettől fogva sokan visszavonultak a tanítványai közül és nem jártak többé vele.</verse>
				<verse number="67">Jézus azért így szólt a tizenkettőnek: vajjon ti is el akartok menni?</verse>
				<verse number="68">Felelt neki Simon Péter: Uram, kihez mehetnénk? Örök életnek beszéde van tenálad.</verse>
				<verse number="69">És mi elhittük és megismertük, hogy te vagy a Krisztus, az élő Isten Fia.</verse>
				<verse number="70">Jézus így felelt nekik: Nem én választottalak-e titeket, a tizenkettőt? És egy közületek ördög.</verse>
				<verse number="71">Ezen pedig Júdás Iskáriótest, Simon fiát értette, mert ez szándékozott őt elárulni, jóllehet egy volt a tizenkettő közül.</verse>
			</chapter>
			<chapter number="7">
				<verse number="1">És ezek után Galileában járt Jézus, mert nem akart Júdeában járni, mivel a zsidók azon voltak, hogy megöljék őt.</verse>
				<verse number="2">Közel volt pedig a zsidók ünnepe, a sátoros ünnep.</verse>
				<verse number="3">Testvérei tehát így szóltak neki: Menj el innen és eredj Júdeába, hadd lássák a tanítványaid is a te dolgaidat, amelyeket cselekszel.</verse>
				<verse number="4">Mert senki sem cselekszik semmit titokban, aki azt akarja, hogy nyilvánosan elismerjék őt. Ha ilyeneket cselekszel, tedd ismertté magadat a világ előtt.</verse>
				<verse number="5">Mert a testvérei sem hittek benne.</verse>
				<verse number="6">Jézus azért így szólt nekik: Az én időm még nincs itt; a ti időtök pedig mindig készen van,</verse>
				<verse number="7">Titeket nem gyűlölhet a világ, de engem gyűlöl, mert én bizonyságot teszek felőle, hogy cselekedetei gonoszak.</verse>
				<verse number="8">Ti menjetek fel az ünnepre; én még nem megyek fel erre az ünnepre, mert az én időm még nem telt be.</verse>
				<verse number="9">Miután pedig ezeket mondta nekik, Galileában maradt.</verse>
				<verse number="10">Amikor azonban testvérei felmentek, akkor ő is felment az ünnepre, nem nyilvánosan, hanem mintegy titkon.</verse>
				<verse number="11">A zsidók azért keresték őt az ünnepen és így szóltak: Hol van ő?</verse>
				<verse number="12">És sok suttogás volt miatta a sokaságban. Egyesek azt mondták, hogy jó ember, mások viszont azt állították: Nem az, hanem ámítja a népet.</verse>
				<verse number="13">Mindamellett senki sem beszélt ró a nyíltan a zsidóktól való félelem miatt.</verse>
				<verse number="14">Mikor pedig az ünnepnek már a fele elmúlt, felment Jézus a templomba és tanított.</verse>
				<verse number="15">Ezen csodálkoztak a zsidók és ezt mondták: Hogyan ért ez az Íráshoz, holott nem tanulta?</verse>
				<verse number="16">Jézus azért így felelt nekik: Az én tanításom nem az enyém, hanem azé, aki elküldött engem.</verse>
				<verse number="17">Ha valaki cselekedni akarja az ő akaratát, megismerheti a tanítás felől, vajjon Istentől van-e, vagy én magamtól szólok,</verse>
				<verse number="18">Aki magától szól, a maga dicsőségét keresi; aki ellenben annak dicsőségét keresi, aki elküldötte őt, igaz az és nincs abban hamisság.</verse>
				<verse number="19">Nem Mózes adta-e nektek a törvényt? És mégsem teljesíti közületek senki a törvényt. Miért akartok engem megölni?</verse>
				<verse number="20">A nép így válaszolt: ördög van benned. Ki akar téged megölni?</verse>
				<verse number="21">És Jézus így felelt nekik: Egy dolgot cselekedtem és mindnyájan csodálkoztok rajta.</verse>
				<verse number="22">Mózes adta nektek a körülmetélkedést (nem mintha Mózestől való volna az, hanem az atyáktól) és szombaton körülmetélitek az embert.</verse>
				<verse number="23">Ha körülmetélhető az ember szombaton, hogy Mózes törvénye meg ne csorbuljon, énrám azért haragusztok, hogy az egész embert meggyógyítottam szombaton?</verse>
				<verse number="24">Ne látszat után ítéljetek, hanem igazságos ítélettel ítéljetek!</verse>
				<verse number="25">A jeruzsálemiek közül azért némelyek így szóltak: Nem ez-e az, akit meg akarnak ölni?</verse>
				<verse number="26">És íme nyíltan beszél, és semmit sem szólnak neki. Talán bizony valóban felismerték a főemberek, ez a Krisztus?</verse>
				<verse number="27">De erről tudjuk honnan való: mikor pedig eljön a Krisztus, őróla senki sem tudja, honnan való.</verse>
				<verse number="28">Ekkor Jézus a templomban tanítva így kiáltott: Engem is ismertek; azt is tudjátok, honnan való vagyok; és én nem magamtól jöttem, de igaz az, aki engem küldött, akit ti nem ismertek.</verse>
				<verse number="29">Én azonban ismerem őt, mert tőle való vagyok és ő küldött engem.</verse>
				<verse number="30">El akarták tehát fogni őt, de senki sem vetette rá a kezét, mert még nem jött el az ő órája.</verse>
				<verse number="31">A sokaság közül pedig sokan hittek benne és azt mondták: Mikor eljön a Krisztus, tehet-e majd több csodát annál, amennyit ez tett?</verse>
				<verse number="32">Meghallották a farizeusok, amint a sokaság ezeket suttogta felőle; és szolgákat küldtek a papi fejedelmek és farizeusok, hogy fogják el őt.</verse>
				<verse number="33">Szólt azért nekik Jézus: Egy kevés ideig még veletek vagyok, de azután majd elmegyek ahhoz, aki elküldött engem.</verse>
				<verse number="34">Kerestek majd engem, de nem találtok; és ahol én vagyok, oda ti nem jöhettek.</verse>
				<verse number="35">Ekkor a zsidók így szóltak maguk között: Hova akar ez menni, hogy mi majd nem találjuk meg őt? vajjon a görögök közé szóródottakhoz akar-e menni és a görögöket tanítani?</verse>
				<verse number="36">Mit értett azon a beszéden, amikor azt mondta: Kerestek majd engem és nem találtok meg; és ahol én vagyok, ti oda nem jöhettek?</verse>
				<verse number="37">Az ünnep utolsó nagy napján pedig felállott Jézus és így kiáltott: Ha valaki szomjúhozik, jöjjön énhozzám és igyék.</verse>
				<verse number="38">Aki hisz énbennem, amint az Írás mondta, élő víznek folyamai áradnak ki annak belsejéből.</verse>
				<verse number="39">Ezt pedig a Lélekről mondta, akit veendők voltak a benne hívők, mert még nem jött el a Lélek, mivel Jézus még nem dicsőíttetett meg.</verse>
				<verse number="40">Amikor hallották e beszédet, a sokaságból némelyek ezt mondták: Valóban ez ama próféta.</verse>
				<verse number="41">Mások azt mondták: Ez a Krisztus. Megint mások így szóltak: Csak nem Galileából jön el a Krisztus?</verse>
				<verse number="42">Hiszen az Írás azt mondta, hogy Dávid magvából és Betlehem városából, Dávid lakóhelyéből jön el a Krisztus.</verse>
				<verse number="43">Szakadás támadt azért miatta a sokaságban.</verse>
				<verse number="44">Némelyek pedig közülük el akarták őt fogni, de senki sem vetette rá a kezét.</verse>
				<verse number="45">Elmentek azért a szolgák a papi fejedelmekhez és farizeusokhoz s azok így szóltak nekik: Miért nem hoztátok el őt?</verse>
				<verse number="46">Feleltek a szolgák: Soha ember úgy nem szólt, mint ahogy ez az ember szól!</verse>
				<verse number="47">A farizeusok erre azt feleitek nekik: vajjon titeket is elhitetett?</verse>
				<verse number="48">vajjon a főemberek vagy a farizeusok közül hitt-e benne valaki?</verse>
				<verse number="49">De ez a sokaság, amely nem ismeri a törvényt, átkozott!</verse>
				<verse number="50">Szólt nekik Nikodémus, aki régebben elment hozzá s aki közülük való volt:</verse>
				<verse number="51">vajjon a mi törvényünk elítéli-e az embert, mielőtt ki nem hallgatja és meg nem tudja, mit cselekedett?</verse>
				<verse number="52">És azok így feleltek neki: vajjon te is galileai vagy? Tudakozódjál utána és győződjél meg ró:a, hogy Galileából nem támad próféta.</verse>
				<verse number="53">És elment kiki a maga házába. (A házasságtörő asszonyról szóló elbeszélés (vagyis a 7: 53—8:11. versek) valamely elveszett evangéliumból származik. Ezt a történetet később iktatták be egyes másolók János evangéliumába, a jelenlegi helyére.)</verse>
			</chapter>
			<chapter number="8">
				<verse number="1">Jézus pedig elment az Olajfák hegyére.</verse>
				<verse number="2">Jókor reggel azonban ismét ott volt a templomban, és az egész nép odament hozzá; és ő leülve, tanította őket.</verse>
				<verse number="3">Az írástudók és farizeusok pedig egy asszonyt vittek hozzá, akit házasságtörésen értek. És középre állítva,</verse>
				<verse number="4">így szóltak neki: Mester, ezt az asszonyt tetten érték, mint házasságtörőt.</verse>
				<verse number="5">Mózes pedig a törvényben azt parancsolta nekünk, hogy az ilyeneket meg kell kövezni. Hát te mit mondasz?</verse>
				<verse number="6">Ezt pedig azért mondták, hogy kísértsék őt, hogy legyen mivel vádolniuk. Jézus pedig lehajolva, az ujjával írt a földre.</verse>
				<verse number="7">De mikor tovább faggatták, felegyenesedve azt mondta nekik: Aki közületek nem bűnös, az vessen rá először követ.</verse>
				<verse number="8">És újra lehajolva, írt a földre.</verse>
				<verse number="9">Azok pedig ennek hallatára és mivel lelkiismeretük vádolta őket, egymásután eltávoztak, a vénektől kezdve mind az utolsókig, úgyhogy egyedül Jézus maradt ott és az asszony, középen állva.</verse>
				<verse number="10">Mikor pedig Jézus felegyenesedett és senkit sem látott az asszonyon kívül, így szólt neki: Asszony, hol vannak a te vádlóid? Senki sem kárhoztat téged?</verse>
				<verse number="11">Ő pedig azt mondta: Senki, Uram. Jézus pedig így szólt neki: Én sem kárhoztatlak; eredj el és többé ne vétkezzél!</verse>
				<verse number="12">Ismét szólt azért hozzájuk Jézus: Én vagyok a világ világossága; aki engem követ, nem járhat a sötétségben, hanem övé lesz az élet világossága.</verse>
				<verse number="13">A farizeusok azért így szóltak neki: Te magadról teszel bizonyságot: a te bizonyságtételed nem igaz.</verse>
				<verse number="14">És Jézus azt felelte nekik: Ha magam teszek is bizonyságot magamról, az én bizonyságtételem igaz, mert tudom, honnan jöttem és hová megyek; ti pedig nem tudjátok, honnan jövök és hová megyek.</verse>
				<verse number="15">Ti test szerint ítéltek. Én nem ítélek senkit.</verse>
				<verse number="16">De ha ítélek is, az én ítéletem igaz, mert nem vagyok egyedül, hanem én és az Atya, aki küldött engem.</verse>
				<verse number="17">A ti törvényetekben is meg van írva, hogy két ember bizonyságtétele igaz.</verse>
				<verse number="18">Én vagyok, aki bizonyságot teszek magamról, és bizonyságot tesz rólam az Atya, aki elküldött engem.</verse>
				<verse number="19">Szóltak azért neki: Hol van a te Atyád? Felelt Jézus: Sem engem nem ismertek, sem az én Atyámat; ha engem ismernétek, az én Atyámat is ismernétek.</verse>
				<verse number="20">Ezeket a beszédeket mondta Jézus a kincstartó helyen, mikor a templomban tanított; és senki sem fogta el őt, mert még nem jött el az ő órája.</verse>
				<verse number="21">Ismét azt mondta azért nekik Jézus: Én elmegyek és ti majd kerestek engem, és meg fogtok halni bűneitekben. Ahova én megyék, oda ti nem jöhettek.</verse>
				<verse number="22">Szóltak azért a zsidók: vajjon megöli magát, hogy azt mondja: Ahova én megyek, oda ti nem jöhettek?</verse>
				<verse number="23">És szólt nekik: Ti alulról valók vagytok, én pedig felülről való vagyok; ti ebből a világból valók vagytok; én nem vagyok ebből a világból való.</verse>
				<verse number="24">Azért mondtam nektek, hogy meghaltok bűneitekben. Mert ha nem hiszitek, hogy én vagyok, meghaltok bűneitekben.</verse>
				<verse number="25">Szóltak azért neki: Kicsoda vagy te? És Jézus így felelt: Egyáltalán miért is beszélek még veletek?</verse>
				<verse number="26">Sok mondani- és ítélnivalóm van felőletek. De igaz az, aki elküldött engem. És én azokat hirdetem a világnak, amiket tőle hallottam.</verse>
				<verse number="27">Nem értették meg, hogy az Atyáról beszélt nekik.</verse>
				<verse number="28">Szólt azért nekik Jézus: Mikor majd felemeltétek az Ember Fiát, akkor megtudjátok, hogy én vagyok és hogy én semmit sem cselekszem magamtól, hanem amint az Atya tanított engem, úgy beszélek.</verse>
				<verse number="29">És aki elküldött engem, velem van. Nem hagyott engem egyedül, mert én mindenkor azokat cselekszem, amik neki kedvesek.</verse>
				<verse number="30">Mikor ezeket mondta, sokan hittek benne.</verse>
				<verse number="31">Szólt azért Jézus azokhoz a zsidókhoz, akik hittek benne: Ha megmaradtok az én beszédemben, valóban az én tanítványaim vagytok;</verse>
				<verse number="32">és megismeritek az igazságot, és az igazság szabadokká tesz titeket.</verse>
				<verse number="33">Feleltek neki: Ábrahám magva vagyunk és sohasem szolgáltunk senkinek. Hogyan mondod te, hogy: Szabadokká lesztek?</verse>
				<verse number="34">Felelt nekik Jézus: Bizony, bizony mondom nektek, hogy mindaz, aki bűnt cselekszik, szolgája a bűnnek.</verse>
				<verse number="35">A szolga pedig nem marad örökre a házban: a fiú ott marad örökre.</verse>
				<verse number="36">Azért ha a Fiú megszabadít titeket, valósággal szabadok lesztek.</verse>
				<verse number="37">Tudom, hogy Ábrahám magva vagytok; de meg akartok engem ölni, mert az én beszédemnek nincs helye bennetek.</verse>
				<verse number="38">Én azt hirdetem, amit az én Atyámnál láttam; ti is azt cselekszitek azért, amit a ti atyátoktól hallottatok.</verse>
				<verse number="39">Feleltek és ezt mondták neki: A mi atyánk Ábrahám. Szólt nekik Jézus: Ha Ábrahám gyermekei volnátok, Ábrahám cselekedeteit cselekednétek.</verse>
				<verse number="40">Ámde ti most meg akartok engem ölni, azt az embert, aki az igazságot szóltam nektek, amelyet az Istentől hallottam. Ábrahám ezt nem cselekedte.</verse>
				<verse number="41">Ti a ti atyátok cselekedeteit cselekszitek. Szóltak azért neki: Mi nem paráznaságból születtünk; egy Atyánk van: az Isten.</verse>
				<verse number="42">Jézus ezt mondta nekik: Ha Isten volna a ti Atyátok, szeretnétek engem, mert én az Istentől jöttem ki és vagyok itt; mert nem is magamtól jöttem, hanem ő küldött engem.</verse>
				<verse number="43">Miért nem értitek az én beszédemet? Mert nem bírjátok hallgatni az én szómat.</verse>
				<verse number="44">Ti az ördögatyától valók vagytok és a ti atyátok kívánságait akarjátok cselekedni. Gyilkos volt az kezdettől fogva és nem állott meg az igazságban; mert nincs benne igazság. Mikor hazugságot mond, a magáéból beszél; mert hazug ő és a hazugságnak atyja.</verse>
				<verse number="45">De mivel én az igazságot mondom, nem hisztek nekem.</verse>
				<verse number="46">Közületek kicsoda bizonyíthat rám bűnt? Ha pedig igazságot szólok, miért nem hisztek nekem?</verse>
				<verse number="47">Aki az Istentől van, hallja az Isten beszédeit, Ti azért nem halljátok, mert nem vagytok az Istentől valók.</verse>
				<verse number="48">Feleltek azért a zsidók és ezt mondták neki: Nem jól mondjuk-e, hogy te samaritánus vagy és ördög van benned?</verse>
				<verse number="49">Felelt Jézus: Nincs bennem ördög, hanem tisztelem az én Atyámat és ti gyaláztok engem.</verse>
				<verse number="50">Pedig én nem keresem a magam dicsőségét; van, aki keresi és megítéli.</verse>
				<verse number="51">Bizony, bizony mondom nektek: ha valaki megtartja az én beszédemet, nem lát halált soha.</verse>
				<verse number="52">Szóltak azért neki a zsidók: Most értettük meg, hogy ördög van benned. Ábrahám meghalt, a próféták is; és te azt mondod: Ha valaki megtartja az én beszédemet, nem ízleli meg a halált soha.</verse>
				<verse number="53">vajjon te nagyobb vagy a mi atyánknál, Ábrahámnál, aki meghalt? A próféták meghaltak. Ki akarsz te lenni?</verse>
				<verse number="54">Felelt Jézus: Ha én dicsőítem magamat, az én dicsőségem semmi. Az én Atyám az, aki dicsőít engem. Ti pedig azt mondjátok róla: Ő a mi Istenünk.</verse>
				<verse number="55">És ti nem ismertétek meg őt, de én ismerem. És ha azt mondanám, hogy nem ismerem, hozzátok hasonlóvá, hazuggá lennék. De ismerem őt és az ő beszédét megtartom.</verse>
				<verse number="56">Ábrahám, a ti atyátok ujjongott, hogy meglátja az én napomat; látta is és örvendezett.</verse>
				<verse number="57">Ekkor a zsidók azt mondták neki: Még nem vagy ötven esztendős és láttad Ábrahámot?</verse>
				<verse number="58">Szólt nekik Jézus: Bizony, bizony mondom nektek, hogy mielőtt Ábrahám lett, én vagyok.</verse>
				<verse number="59">Köveket ragadtak azért, hogy megdobálják. Jézus azonban elrejtőzött és kiment a templomból. (Az 59. vers végén egyes kéziratokban még ez is olvasható: átment közöttük és így eltávozott.)</verse>
			</chapter>
			<chapter number="9">
				<verse number="1">És elmenőben látott egy embert, aki születésétől fogva vak volt.</verse>
				<verse number="2">És megkérdezték a tanítványai: Mester, ki vétkezett; ez az ember, vagy a szülei, hogy vakon született?</verse>
				<verse number="3">Felelt Jézus: Sem ez nem vétkezett, sem a szülei, hanem azért született vakon, hogy nyilvánvalókká legyenek benne Isten cselekedetei.</verse>
				<verse number="4">Nekünk annak dolgait kell cselekednünk, aki elküldött engem, amíg nappal van. Eljön az éjtszaka, amikor senki sem munkálkodhatik.</verse>
				<verse number="5">Míg a világban vagyok, a világ világossága vagyok.</verse>
				<verse number="6">Ahogy ezeket mondta, a földre köpött, nyálából sarat csinált és a sarat rákente a vak ember szemére.</verse>
				<verse number="7">És így szólt neki: Menj el, mosakodjál meg a Siloám-tavában (ami azt jelenti: „küldött\). Elment azért és megmosakodott és mikor megjött, látott.</verse>
				<verse number="8">A szomszédok azért és akik azelőtt látták, hogy koldus volt, így szóltak: Nem ez-é az, aki itt szokott ülni és koldulni?</verse>
				<verse number="9">Némelyek azt mondták: Ez az! mások pedig: Nem, csak hasonlít hozzá. Ő azt mondta: Én vagyok az.</verse>
				<verse number="10">Szóltak azért neki: Mimódon nyílt meg hát a szemed?</verse>
				<verse number="11">Ő így felelt: Az az ember, akit Jézusnak mondanak, sarat csinált, szememre kente és azt mondta nekem: Menj el a Siloám-tavához és mosakodjál meg. Én tehát elmentem, megmosakodtam, és megjött a szemem világa.</verse>
				<verse number="12">Szóltak azért néki: Hol van ő? Az így felelt: Nem tudom.</verse>
				<verse number="13">Elvitték őt, aki előbb még vak volt, a farizeusokhoz.</verse>
				<verse number="14">Aznap pedig, mikor Jézus a sarat csinálta és megnyitotta annak szemét szombat volt.</verse>
				<verse number="15">Akkor újra kérdezték őt a farizeusok, mimódon jött meg a látása, ő pedig azt mondta nekik: Sarat tett a szememre és én megmosakodtam és látok.</verse>
				<verse number="16">Szóltak azért némelyek a farizeusok közül: Nem Istentől való ez az ember, mert nem tartja meg a szombatot. Mások ezt mondták: Mimódon tehet bűnös ember ilyen jeleket? És meghasonlás volt köztük.</verse>
				<verse number="17">Újra szóltak a vaknak: Te mit mondasz ő felőle, hogy megnyitotta a szemedet? Ő pedig azt mondta: Azt, hogy próféta.</verse>
				<verse number="18">Nem hitték azért a zsidók róla, hogy vak volt és megjött a látása, míg elő nem hívták annak szüleit, akinek megjött a látása.</verse>
				<verse number="19">És megkérdezték őket: Ez a ti fiatok, akiről azt mondjátok, hogy vakon született? Akkor mimódon lát most?</verse>
				<verse number="20">Feleltek nekik az ő szülei és ezt mondták: Tudjuk, hogy ez a mi fiúnk és hogy vakon született,</verse>
				<verse number="21">de hogy most mimódon lát, azt nem tudjuk. Azt sem tudjuk, ki nyitotta meg a szemét. Elég idős már, kérdezzétek meg tőle. Ő majd beszél magáról.</verse>
				<verse number="22">Ezeket mondták a szülei, mivel féltek a zsidóktól, mert a zsidók már megegyeztek, hogy ha valaki Krisztusnak vallja őt, azt ki kell zárni a zsinagógából.</verse>
				<verse number="23">Ezért mondták az ő szülei: Elég idős már, őt kérdezzétek meg.</verse>
				<verse number="24">Ekkor másodszor is szólították azt az embert, aki vak volt s azt mondták neki: Adj dicsőséget az Istennek. Mi tudjuk, hogy ez az ember bűnös.</verse>
				<verse number="25">Felelt azért és ezt mondta: Hogy bűnös-e, nem tudom; egyet tudok, hogy noha vak voltam, most látok.</verse>
				<verse number="26">Ekkor újra így szóltak neki: Mit tett veled? Hogyan nyitotta meg a szemedet?</verse>
				<verse number="27">Felelt nekik: Már mondtam nektek és ti nem hallgattatok rá. Miért akarjátok újra hallani? Tán csak nem akartok ti is az ő tanítványai lenni?</verse>
				<verse number="28">És szidalmazták őt s azt mondták: Te vagy az ő tanítványa; mi pedig Mózes tanítványai vagyunk.</verse>
				<verse number="29">Mi tudjuk, hogy Mózeshez szólt az Isten; erről pedig azt sem tudjuk, honnét való.</verse>
				<verse number="30">Felelt az ember s ezt mondta nekik: Éppen az a csodálatos ebben, hogy ti nem tudjátok, honnét való, és az én szememet megnyitotta.</verse>
				<verse number="31">Tudjuk, hogy az Isten nem hallgatja meg a bűnösöket; csak ha valaki istenfélő és az ő akaratát cselekszi, azt hallgatja meg.</verse>
				<verse number="32">öröktől fogva nem hallott az ember olyant, hogy valaki megnyitotta volna vakon születettnek a szemét.</verse>
				<verse number="33">Ha ez nem volna Istentől való, semmit sem cselekedhetett volna.</verse>
				<verse number="34">Feleltek és így szóltak neki: Te mindenestül bűnben születtél, és te tanítasz minket? És kivetették őt.</verse>
				<verse number="35">Meghallotta Jézus, hogy kivetették azt, és mikor megtalálta őt, ezt mondta neki: Te hiszel az Ember Fiában? (A 35. versben egyes kéziratokban az Ember Fiában szavak helyett: az Isten Fiában szavak olvashatók.)</verse>
				<verse number="36">És ő így felelt: Ki az, Uram, hogy higgyek benne?</verse>
				<verse number="37">Jézus azt mondta neki: Láttad is őt, és ő az, aki veled beszél.</verse>
				<verse number="38">Az pedig szólt: Hiszek, Uram. És imádta őt.</verse>
				<verse number="39">És szólt Jézus: Ítélni jöttem erre a világra, hogy a nem látók lássanak; és a látók vakokká legyenek.</verse>
				<verse number="40">És meghallotta ezt néhány farizeus, akik vele voltak és azt mondták neki: Talán csak nem vagyunk mi is vakok?</verse>
				<verse number="41">Felelt nekik Jézus: Ha vakok volnátok, nem volna bűnötök! ámde azt mondjátok: Mi látunk, — azért megmarad a ti bűnötök.</verse>
			</chapter>
			<chapter number="10">
				<verse number="1">Bizony, bizony mondom nektek: Aki nem az ajtón megy be a juhok aklába, hanem máshonnan hág be, tolvaj az és rabló.</verse>
				<verse number="2">Aki ellenben az ajtón megy be, a juhok pásztora az.</verse>
				<verse number="3">Ennek az ajtónálló ajtót nyit és a juhok hallgatnak hangjára; és a maga juhait nevükön szólítja és kivezeti őket.</verse>
				<verse number="4">És amikor mind kiereszti a juhait, előttük megy és a juhok követik őt, mert ismerik a hangját.</verse>
				<verse number="5">Idegent pedig nem követnek, hanem elfutnak attól, mert nem ismerik az idegenek hangját.</verse>
				<verse number="6">Ezt a példázatot mondta nekik Jézus, de ők nem értették, mi az, amit mondott nekik.</verse>
				<verse number="7">Újra szólt azért nekik Jézus: Bizony, bizony mondom nektek, én vagyok a juhok ajtaja.</verse>
				<verse number="8">Mindazok, akik előttem jöttek, tolvajok és rablók; de nem hallgattak rájuk a juhok.</verse>
				<verse number="9">Én vagyok az ajtó: ha valaki rajtam át megy be, megtartatik; bemegy és kimegy és legelőt talál.</verse>
				<verse number="10">A tolvaj csak azért jön, hogy lopjon, öljön és pusztítson; én azért jöttem, hogy életük legyen és bővölködjenek.</verse>
				<verse number="11">Én vagyok a jó pásztor: a jó pásztor életét adja a juhokért.</verse>
				<verse number="12">Aki béres és nem pásztor, akinek a juhok nem tulajdonai, amikor látja, hogy jön a farkas, otthagyja a juhokat és elfut, és a farkas elragadozza és elszéleszti a juhokat.</verse>
				<verse number="13">A béres pedig azért fut el, mert béres és nincs gondja a juhokra.</verse>
				<verse number="14">Én vagyok a jó pásztor; és úgy ismerem az enyéimet és engem is úgy ismernek az enyéim,</verse>
				<verse number="15">amint ismer engem az Atya és én is ismerem az Atyát. És életemet adom a juhokért.</verse>
				<verse number="16">Más juhaim is vannak nekem, amelyek nem ebből az akolból valók: azokat is vezetnem kell, és hallgatnak majd az én hangomra; és lesz egy nyáj, egy pásztor.</verse>
				<verse number="17">Azért szeret engem az Atya, mert én leteszem az én életemet, hogy újra felvegyem azt.</verse>
				<verse number="18">Senki sem veszi azt el éntőlem, hanem én teszem le magamtól. Van hatalmam, hogy letegyem, és van hatalmam, hogy ismét felvegyem. Ezt a parancsolatot vettem az én Atyámtól.</verse>
				<verse number="19">Újra meghasonlás támadt a zsidók között e beszédek miatt</verse>
				<verse number="20">És sokan mondták közülök: ördög van benne és megháborodott. Mit hallgattok rá?</verse>
				<verse number="21">Mások azt mondták: Ezek nem ördöngösnek a beszédei. vajjon ördög megnyithatja-e a vakok szemét?</verse>
				<verse number="22">Akkor Jeruzsálemben a templomszentelés ünnepét ülték. Tél volt.</verse>
				<verse number="23">És Jézus a templomban, Salamon csarnokában járt.</verse>
				<verse number="24">Körülvették azért a zsidók és így szóltak neki: Meddig tartasz még bizonytalanságban bennünket? Ha te vagy a Krisztus, mondd meg nekünk nyíltan.</verse>
				<verse number="25">Fejelt nekik Jézus: Megmondtam nektek, de nem hiszitek. A cselekedetek, melyeket én cselekszem az én Atyám nevében, azok tesznek bizonyságot rólam.</verse>
				<verse number="26">De ti nem hisztek, mert nem az én juhaim közül valók vagytok. Amint megmondtam nektek.</verse>
				<verse number="27">Az én juhaim hallgatnak az én hangomra és én ismerem őket és ők követnek engem.</verse>
				<verse number="28">És én örök életet adok nekik, és soha el nem vesznek és nem ragadja ki senki őket a kezemből.</verse>
				<verse number="29">Az én Atyám, aki őket nekem adta, nagyobb mindenkinél. És senki sem ragadhatja ki őket az én Atyám kezéből.</verse>
				<verse number="30">Én és az Atya egy vagyunk.</verse>
				<verse number="31">Ismét köveket ragadtak a zsidók, hogy megkövezzék.</verse>
				<verse number="32">Felelt nekik Jézus: Sok jó cselekedetet mutattam nektek az Atyától; vajjon azok közül melyik miatt köveztek meg engem?</verse>
				<verse number="33">Feleltek neki a zsidók: Azért, ami jót tettél, nem kövezünk meg téged, hanem a káromlásért, hogy te ember létedre Istenné teszed magadat.</verse>
				<verse number="34">Felelt nekik Jézus: Nincs-e megírva a ti törvényetekben: Én mondtam: istenek vagytok?</verse>
				<verse number="35">Ha isteneknek mondta azokat, akikhez az Isten szólt — és az Írást nem lehet semmibe venni —</verse>
				<verse number="36">akkor ti arról, akit az Atya megszentelt és elküldött a világba, azt mondjátok: Káromlást szólsz, — mivel azt mondtam: az Isten Fia vagyok?!</verse>
				<verse number="37">Ha nem cselekszem az én Atyám cselekedeteit, ne higgyetek nekem;</verse>
				<verse number="38">ha azonban cselekszem, ha nekem nem hisztek is, higgyetek a cselekedeteknek, hogy megtudjátok és elhiggyétek, hogy az Atya énbennem van és én az Atyában vagyok.</verse>
				<verse number="39">Ismét meg akarták őt fogni, de ő átment közöttük.</verse>
				<verse number="40">És újra elment a Jordánontúl arra a helyre, ahol János először keresztelt, és ott maradt.</verse>
				<verse number="41">És sokan mentek hozzá és mondták: János nem tett ugyan semmi csodát, de mindaz, amit János róla mondott, igaz volt.</verse>
				<verse number="42">És sokan hittek őbenne.</verse>
			</chapter>
			<chapter number="11">
				<verse number="1">Volt pedig egy beteg, Lázár, Betániából, Máriának és testvérének, Mártának falujából.</verse>
				<verse number="2">Az a Mária volt pedig ez, aki megkente az Urat kenettel és hajával törölte meg a lábát: ennek a testvére, Lázár volt beteg.</verse>
				<verse number="3">Elküldtek azért a nőtestvérek hozzá ezzel az üzenettel: Uram, íme akit te szeretsz, beteg.</verse>
				<verse number="4">Mikor pedig Jézus ezt hallotta, így szólt: Ez a betegség nem halálos, hanem az Isten dicsőségére való, hogy megdicsőíttessék általa az Isten Fia.</verse>
				<verse number="5">Jézus pedig kedvelte Mártát és az ő nőtestvérét és Lázárt.</verse>
				<verse number="6">Mikor azért meghallotta, hogy beteg, akkor két napig maradt azon a helyen, ahol volt.</verse>
				<verse number="7">De azután azt mondta tanítványainak: Menjünk ismét Júdeába.</verse>
				<verse number="8">Szóltak neki \a tanítványok: Mester, most akartak a zsidók megkövezni és újra odamégy?</verse>
				<verse number="9">Felelt Jézus: vajjon nem tizenkét órája van-e a napnak? Ha valaki nappal jár, nem botlik meg, mert látja a világ világosságát,</verse>
				<verse number="10">de ha valaki éjjel jár, megbotlik, mert nincsen annak világossága.</verse>
				<verse number="11">Ezeket mondta s azután így szólt nekik: Lázár, a mi barátunk elaludt; de elmegyek, hogy felköltsem.</verse>
				<verse number="12">Szóltak azért a tanítványai: Uram, ha elaludt, meggyógyul.</verse>
				<verse number="13">Pedig Jézus annak a haláláról beszélt; de ők azt hitték, hogy pihentető álomról szól.</verse>
				<verse number="14">Akkor azért nyíltan megmondta nekik Jézus: Lázár meghalt.</verse>
				<verse number="15">És örülök, hogy nem voltam ott, tiérettetek, hogy higgyetek. De menjünk el hozzá!</verse>
				<verse number="16">Tamás, akit Ikernek mondanak, azért így szólt a tanítványtársaihoz: Menjünk el mi is, hogy vele haljunk meg.</verse>
				<verse number="17">Mikor azért Jézus odaért, úgy találta, hogy az már négy napja a sírban van.</verse>
				<verse number="18">Betánia pedig közel volt Jeruzsálemhez, mint-egy tizenöt futamatnyira,</verse>
				<verse number="19">És a zsidók közül sokan mentek Mártához és Máriádhoz, hogy vigasztalják őket a testvérük miatt.</verse>
				<verse number="20">Amint Márta hallotta, hogy Jézus jön, eléje ment; Mária pedig otthon ült.</verse>
				<verse number="21">Márta ekkor így szólt Jézusnak: Uram, ha itt lettél volna, nem halt volna meg a testvérem.</verse>
				<verse number="22">De most is tudom, hogy amit csak kérsz az Istentől, megadja neked az Isten.</verse>
				<verse number="23">Szólt neki Jézus: Feltámad a te testvéred.</verse>
				<verse number="24">Márta ezt mondta neki: Tudom, hogy feltámad a feltámadáskor, az utolsó napon.</verse>
				<verse number="25">Szólt neki Jézus: Én vagyok a feltámadás és az élet: aki hisz énbennem, ha meghal is él;</verse>
				<verse number="26">és mindenki aki él és hisz énbennem, soha meg nem hal. Hiszed-é ezt?</verse>
				<verse number="27">Szólott neki: Hiszem, Uram; én hiszem, hogy te vagy a Krisztus, az Isten Fia, akinek el kell jönnie e világra.</verse>
				<verse number="28">És amint ezeket mondta, elment és titkon szólította a testvérét, Máriát: A Mester itt van és hív téged.</verse>
				<verse number="29">Mihelyt ezt Mária meghallotta, hamar felkelt és odament hozzá.</verse>
				<verse number="30">Jézus pedig még nem ért be a faluba, hanem azon a helyen volt, ahová Márta eléje ment.</verse>
				<verse number="31">A zsidók azért, akik otthon vele voltak és vigasztalták, látva, hogy Mária hamar felkelt és kiment, utána mentek, mert azt gondolták: A sírhoz megy, hogy ott sírjon.</verse>
				<verse number="32">Mária tehát, amint odaért, ahol Jézus volt, meglátva őt, leborult a lába elé és így szólt hozzá: Uram, ha itt lettél volna, nem halt volna meg a testvérem.</verse>
				<verse number="33">Jézus azért, amint látta, hogy sír és sírnak a vele jött zsidók is, felindult lelkében és igen megrendült,</verse>
				<verse number="34">és azt mondta: Hova helyeztétek őt? Szóltak neki: Uram, jer és lásd meg!</verse>
				<verse number="35">Jézus könnyezett.</verse>
				<verse number="36">Így szóltak azért a zsidók: Íme, mennyire szerette őt.</verse>
				<verse number="37">Némelyek pedig ezt mondták közülük: Ez, aki a vak szemét megnyitotta, nem tehette volna-e meg, hogy ez meg ne haljon?</verse>
				<verse number="38">Jézus pedig újra felindulva magában, odament a sírhoz. Az pedig egy üreg volt és kő feküdt rajta.</verse>
				<verse number="39">Szólt Jézus: Vegyétek el a követ. A halott nőtestvére, Márta, azt mondta neki: Uram, már szaga van, hiszen negyednapos.</verse>
				<verse number="40">Szólt neki Jézus: Nem megmondtam-e neked, hogy ha hiszel, meglátod majd az Isten dicsőségét?</verse>
				<verse number="41">Elvették azért a követ onnan. Jézus pedig felemelte szemeit az égre és így szóit: Atyám, hálát adok neked, hogy meghallgattál. (A 41. vers első mondata egyes kéziratokban így hangzik: Elvették azért a követ onnan, ahol a megholt feküdt.)</verse>
				<verse number="42">Én jól tudtam, hogy te mindenkor meghallgatsz engem; csak a körülálló sokaságért mondtam, hogy elhiggyék, hogy te küldtél engem.</verse>
				<verse number="43">És mikor ezeket mondta, hangosan kiáltott: Lázár, jöjj ki!</verse>
				<verse number="44">És kijött a halott, kezén-lábán pólyákkal megkötözve és arca kendővel leborítva. Szólt nekik Jézus: Oldozzátok fel, hadd menjen el.</verse>
				<verse number="45">Sokan ama zsidók közül, akik Máriához mentek és látták, amiket cselekedett, hittek benne.</verse>
				<verse number="46">De némelyek közülük elmentek a farizeusokhoz és elbeszélték nekik, amiket Jézus cselekedett.</verse>
				<verse number="47">Összegyűjtötték azért a papi fejedelmek és a farizeusok a tanácsot és szóltak: Mit tegyünk? mert ez az ember sok csodát művel.</verse>
				<verse number="48">Ha így hagyjuk őt, mindenki hinni fog benne, és eljönnek majd a rómaiak és elveszik tőlünk mind e helyet, mind e népet.</verse>
				<verse number="49">Ám egyikük, Kajafás, aki abban az esztendőben főpap volt, azt mondta nekik: Ti semmit sem tudtok,</verse>
				<verse number="50">és azt sem veszitek fontolóra: jobb nektek, hogy egy ember haljon meg a népért, mintsem hogy az egész nép elvesszen.</verse>
				<verse number="51">Ezt pedig nem magától mondta, hanem mivel abban az esztendőben főpap volt, megjövendölte, hogy Jézus meg fog halni a népért;</verse>
				<verse number="52">de nemcsak a népért, hanem azért is, hogy összegyűjtse Isten elszéledt gyermekeit.</verse>
				<verse number="53">Attól a naptól fogva azért azon tanakodtak, hogy őt megöljék.</verse>
				<verse number="54">Ezért Jézus nem járt nyilvánosan a zsidók között, hanem elment onnan a vidékre, a pusztához közel, egy Efraim nevű városba, és ott tartózkodott tanítványaival.</verse>
				<verse number="55">Közel volt pedig a zsidók húsvétja, és sokan mentek fel Jeruzsálembe a vidékről húsvét előtt, hogy megtisztuljanak.</verse>
				<verse number="56">Keresték azért Jézust és így szóltak egymás között a templomban állva: Mit gondoltok: nem jön fel az ünnepre?</verse>
				<verse number="57">A papi fejedelmek pedig és a farizeusok parancsot adtak, hogy ha valaki megtudja, hol van, jelentse, hogy elfoghassák őt.</verse>
			</chapter>
			<chapter number="12">
				<verse number="1">Jézus azért hat nappal a húsvét előtt Betániába ment, ahol Lázár lakott, akit feltámasztott a halottak közül.</verse>
				<verse number="2">Vacsorát készítettek tehát ott neki és Márta szolgált fel; Lázár pedig azok között volt, akik vele együtt telepedtek asztalhoz.</verse>
				<verse number="3">Ekkor Mária elővett egy font igazi nárdusból való drága kenetet, megkente Jézus lábait és megtörölte hajával. És a ház megtelt a kenet illatával.</verse>
				<verse number="4">Szólt azért egyik tanítványa, Iskáriótes Júdás, aki később elárulta őt:</verse>
				<verse number="5">Miért nem adták el ezt a kenetet háromszáz dénárért, és miért nem adták a szegényeknek?</verse>
				<verse number="6">Ezt pedig nem azért mondta, mintha a szegényekre lett volna gondja, hanem mivel tolvaj volt s az erszény nála állott és amit abba raktak, ellopkodta.</verse>
				<verse number="7">Jézus azért így szólt. Hagyd őt; az én temetésem idejére tartogatta ezt.</verse>
				<verse number="8">Mert szegények mindenkor vannak veletek, én pedig nem mindenkor vagyok.</verse>
				<verse number="9">A zsidók közül tehát nagy sokaság értesült arról, hogy ő ott van, és eljöttek nemcsak Jézusért, hanem azért is, hogy Lázárt is lássák, akit feltámasztott a halottak közül.</verse>
				<verse number="10">A papi fejedelmek pedig arról tanácskoztak, hogy Lázárt is megöljék,</verse>
				<verse number="11">mivel a zsidók közül sokan miatta mentek oda és hittek Jézusban.</verse>
				<verse number="12">Másnap a nagy sokaság, amely az ünnepre jött, hallva, hogy Jézus Jeruzsálembe jön,\</verse>
				<verse number="13">pálmaágakat vett, kiment eléje és így kiáltott: Hozsánna! Áldott, aki jön az Úrnak nevében, Izraelnek a Királya!</verse>
				<verse number="14">Talált pedig Jézus egy szamarat, és arra ült fel, amint meg van írva:</verse>
				<verse number="15">Ne félj, Sionnak leánya; íme jön a te Királyod, szamárcsikón ülve.</verse>
				<verse number="16">Ezeket a tanítványai eleinte nem értették, de mikor Jézus megdicsőült, akkor visszaemlékeztek, hogy ezek felőle írattak meg és hogy ezeket cselekedték vele.</verse>
				<verse number="17">Bizonyságot tett pedig a sokaság, amely vele volt, mikor kihívta Lázárt a sírból és feltámasztotta a halottak közül.</verse>
				<verse number="18">Azért is ment eléje a sokaság, mivel hallotta, hogy ezt a csodát tette.</verse>
				<verse number="19">A farizeusok akkor így szóltak egymás között: Látjátok, hogy semmire sem mentek? Íme, a világ elindult utána.</verse>
				<verse number="20">Néhány görög is volt azok között, akik felmentek, hogy imádkozzanak az ünnepen.</verse>
				<verse number="21">Ezek tehát odamentek a galileai Betsaidából való Fülöphöz és kérték őt: Uram, Jézust akarjuk látni.</verse>
				<verse number="22">Fülöp elment és szólt Andrásnak, András és Fülöp elment és szólt Jézusnak.</verse>
				<verse number="23">Jézus pedig így felelt nekik: Eljött az óra, hogy megdicsőíttessék az Ember Fia.</verse>
				<verse number="24">Bizony, bizony mondom nektek: ha a búzaszem a földbe nem esik és el nem hal, csak egymaga marad; de ha elhal, sok gyümölcsöt terem.</verse>
				<verse number="25">Aki szereti a maga életét, elveszíti azt; és aki gyűlöli a maga életét ezen a világon, örök életre őrzi meg azt.</verse>
				<verse number="26">Ha valaki nekem szolgál, engem kövessen; és ahol én vagyok, ott lesz az én szolgám is; és ha valaki nekem szolgál, megbecsüli őt az Atya,</verse>
				<verse number="27">Most az én lelkem nyugtalan; és mit mondjak? Atyám, ments meg engem ettől az órától! De hiszen ezért jutottam erre az órára.</verse>
				<verse number="28">Atyám, dicsőítsd meg a te nevedet! Ekkor hang hallatszott az égből: Meg is dicsőítettem és újra megdicsőítem.</verse>
				<verse number="29">A sokaság azért, amely ott állott és hallotta, azt mondta, hogy mennydörgött; mások azt állították, hogy angyal szólt neki.</verse>
				<verse number="30">Felelt Jézus és azt mondta: Nem énérettem lett ez az égi hang, hanem tiérettetek.</verse>
				<verse number="31">Most van e világ megítéltetése; most vettetik ki e világ fejedelme.</verse>
				<verse number="32">És én, ha felemeltetem a földről, magamhoz vonzok mindeneket.</verse>
				<verse number="33">Ezt pedig azért mondta, hogy jelentse, milyen halállal kell meghalnia.</verse>
				<verse number="34">A sokaság pedig így felelt neki: Mi azt hallottuk a törvényből, hogy a Krisztus örökké megmarad. Hogyan mondod te, hogy az Ember Fiának fel kell emeltetnie? Kicsoda ez az Ember Fia?</verse>
				<verse number="35">Szólt azért nekik Jézus: Még egy kevés ideig veletek van a világosság. Járjatok, amíg a világosság veletek van, hogy a sötétség meg ne lepjen titeket; mert aki a sötétségben jár, nem tudja, hová megy.</verse>
				<verse number="36">Amíg a világosság veletek van, higgyetek a világosságban, hogy a világosság fiai legyetek. Ezeket mondta Jézus és elmenve, elrejtőzött előlük.</verse>
				<verse number="37">És noha annyi jelt cselekedett előttük, mégsem hittek benne,</verse>
				<verse number="38">hogy beteljesedjék Ésaiás próféta beszéde, amelyet mondott: Uram, ki hitt a mi tanításunknak, és az Úrnak karja kinek jelentetett meg?</verse>
				<verse number="39">Azért nem tudtak hinni, mert Ésaiás ismét megmondta:</verse>
				<verse number="40">Megvakította szemüket és megkeményítette szívüket, hogy szemükkel ne lássanak és szívükkel ne értsenek és meg ne térjenek és meg ne gyógyítsam őket.</verse>
				<verse number="41">Ezeket mondta Ésaiás, mert látta az ő dicsőségét és szólt ő felőle.</verse>
				<verse number="42">Mindazáltal a főemberek közül is sokan hittek benne, de a farizeusok miatt nem vallották meg, hogy ki ne zárják őket a zsinagógából.</verse>
				<verse number="43">Mert jobban szerették az emberektől nyert dicsőséget, mint az Istentől nyert dicsőséget.</verse>
				<verse number="44">Jézus pedig kiáltott és ezt mondta: Aki hisz énbennem, nem énbennem hisz, hanem abban, aki elküldött engem.</verse>
				<verse number="45">És aki engem lát, azt látja, aki elküldött engem.</verse>
				<verse number="46">Én világosságul jöttem e világra, hogy senki se maradjon a sötétségben, aki énbennem hisz.</verse>
				<verse number="47">És ha valaki hallja az én beszédeimet, de nem tartja meg, nem én ítélem el azt, mert nem azért jöttem, hogy elítéljem a világot, hanem hogy megtartsam a világot.</verse>
				<verse number="48">Aki elvet engem és nem fogadja el az én beszédeimet, van annak, aki elítélje: a beszéd, amelyet szóltam, az ítéli el őt az utolsó napon.</verse>
				<verse number="49">Mert én nem magamtól szóltam, hanem az Atya, aki elküldött engem, ő parancsolta nekem, hogy mit mondjak és mit beszéljek.</verse>
				<verse number="50">És tudom, hogy az ő parancsolata örök élet. Amiket tehát én beszélek, úgy beszélem, amint az Atya mondta nekem.</verse>
			</chapter>
			<chapter number="13">
				<verse number="1">A húsvét ünnepe előtt pedig Jézus tudta, hogy eljött az ő órája, hogy átmenjen e világból az Atyához; ezért ő, aki szerette övéit e világban, mindvégig szerette őket.</verse>
				<verse number="2">És vacsora közben, mikor az ördög már belesugallta Iskáriótes Júdásnak, Simon fiának szívébe, hogy árulja el őt,</verse>
				<verse number="3">tudva, hogy az Atya mindent az ő kezébe adott, és hogy ő az Istentől jött és az Istenhez megy,</verse>
				<verse number="4">felkelt a vacsorától, levetette a felső ruháját és kendővel körülkötötte magát.</verse>
				<verse number="5">Azután vizet töltött a mosdótálba és elkezdte mosni a tanítványok lábát és megtörölni a kendővel, amellyel magát körülkötötte.</verse>
				<verse number="6">Mikor azért Simon Péterhez ért, az így szólt neki: Uram, te mosod meg az én lábamat?</verse>
				<verse number="7">Jézus azt felelte neki: Amit én cselekszem, azt te most nem érted, de később majd megérted.</verse>
				<verse number="8">Szólt neki Péter: Az én lábamat ugyan nem mosod meg soha! Jézus így felelt neki; Ha meg nem moslak téged, semmi közöd sincs hozzám.</verse>
				<verse number="9">Szólt neki Simon Péter: Uram, ne-csak a lábamat, hanem a kezemet és fejemet is!</verse>
				<verse number="10">Jézus azt mondta neki: Aki megfürdött, annak nincs szüksége másra, csak hogy a lábát mossa meg, különben egészen tiszta. Ti is tiszták vagytok, de nem mindnyájan.</verse>
				<verse number="11">Tudta ugyanis, hogy ki árulja el őt; azért mondta: Nem vagy tok mindnyájan tiszták.</verse>
				<verse number="12">Mikor azért lábukat megmosta és felső ruháját felvette, újra letelepedett és így szólt hozzájuk: Értitek, hogy mit cselekedtem veletek?</verse>
				<verse number="13">Ti engem így hívtok: Mester! és: Uram! és jól mondjátok, mert az vagyok.</verse>
				<verse number="14">Azért, ha én, az Úr és a Mester megmostam a ti lábatokat, nektek is meg kell mosnotok egymás lábát.</verse>
				<verse number="15">Mert. példát adtam nektek, hogy amint én cselekedtem veletek, ti is úgy cselekedjetek.</verse>
				<verse number="16">Bizony, bizony mondom nektek: a szolga nem nagyobb az ő uránál, sem a követ nem nagyobb az ő küldőjénél.</verse>
				<verse number="17">Ha tudjátok ezeket, boldogok lesztek, ha cselekszitek ezeket.</verse>
				<verse number="18">Nem mindnyájatokról szólok; én tudom, kiket választottam ki; de kell, hogy beteljesedjék az írás: Aki az én kenyeremet eszi, az emelte fel a sarkát ellenem.</verse>
				<verse number="19">Már most megmondom nektek, mielőtt meglenne, hogy mikor meglesz, higgyétek majd, hogy én vagyok.</verse>
				<verse number="20">Bizony, bizony mondom nektek: aki befogadja azt, akit én küldök, engem fogad be; aki pedig engem befogad, azt fogadja be, aki engem küldött.</verse>
				<verse number="21">Mikor ezeket mondta Jézus, igen megrendült lelkében és bizonyságot tett és ezt mondta: Bizony, bizony mondom nektek, hogy közületek egy elárul engem.</verse>
				<verse number="22">A tanítványok ekkor egymásra néztek és tanácstalanok voltak, hogy kiről mondta.</verse>
				<verse number="23">Egyik tanítványa pedig, akit Jézus szeretett, Jézus kebelén pihent.</verse>
				<verse number="24">Ennek intett azért Simon Péter és így szólt hozzá: Mondd, ki az, akiről beszél?</verse>
				<verse number="25">Az pedig Jézus kebelére hajolva, ezt mondta neki: Uram, ki az?</verse>
				<verse number="26">Felelt Jézus: Az, akinek én a falatot bemártom és odaadom. És bemártva a falatot, vette és Iskáriótes Júdásnak, Simon fiának adta.</verse>
				<verse number="27">És a falat után akkor bement abba a Sátán. Jézus azért ezt mondta neki: Amit akarsz cselekedni, hamar cselekedd.</verse>
				<verse number="28">De az ott ülők közül senki sem értette, hogy ezt miért mondta neki.</verse>
				<verse number="29">Némelyek ugyanis azt gondolták, hogy mivel az erszény Júdásnál volt, azt mondta neki Jézus: Vedd meg, amire szükségünk van az ünnepre, — vagy hogy a szegényeknek adjon valamit.</verse>
				<verse number="30">Az pedig, mihelyt a falatot elvette, tüstént kiment És éjtszaka volt.</verse>
				<verse number="31">Mikor azért kiment, így szólt Jézus: Most dicsőíttetett meg az Ember Fia; Isten is megdicsőíttetett őbenne.</verse>
				<verse number="32">Ha pedig az Isten megdicsőíttetett őbenne, az Isten is megdicsőíti majd őt magában, sőt mindjárt megdicsőíti őt.</verse>
				<verse number="33">Gyermekeim, egy kevés ideig még veletek vagyok. Kerestek majd engem, de, amint a zsidóknak mondtam, most nektek is mondom: Ahová én megyek, oda ti nem jöhettek. —</verse>
				<verse number="34">Új parancsolatot adok nektek, hogy egymást szeressétek; amint én szerettelek titeket, ti is úgy szeressétek egymást.</verse>
				<verse number="35">Arról ismeri meg mindenki, hogy az én tanítványaim vagytok, ha egymást szeretitek.</verse>
				<verse number="36">Szólt neki Simon Péter: Uram, hová mégy? Felelt neki Jézus: Ahová én megyek, oda te most nem követhetsz engem; később azonban követni fogsz.</verse>
				<verse number="37">Péter azt mondta neki: Uram, miért nem követhetlek most? Az életemet adom érted!</verse>
				<verse number="38">Felelt neki Jézus: Az életedet adod értem? Bizony, bizony mondom neked, nem szól addig a kakas, amíg háromszor meg nem tagadsz engem.</verse>
			</chapter>
			<chapter number="14">
				<verse number="1">Ne nyugtalankodjék a ti szívetek; higgyetek Istenben és higgyetek énbennem.</verse>
				<verse number="2">Az én Atyám házában sok hajlék van; ha nem így volna, megmondtam volna nektek. Elmegyek, hogy helyet készítsek nektek.</verse>
				<verse number="3">És ha majd elmegyek és helyet készítek nektek, ismét eljövök én magamhoz veszlek titeket, hogy ahol én vagyok, ti is ott legyetek.</verse>
				<verse number="4">És hogy hová megyek, tudjátok; az utat is tudjátok.</verse>
				<verse number="5">Szólt neki Tamás: Uram, nem tudjuk, hová mégy. Hogyan tudhatjuk azért az utat?</verse>
				<verse number="6">Jézus azt mondta neki: Én vagyok az út az igazság és az élet. Senki sem mehet az Atyához, hanem csak én általam.</verse>
				<verse number="7">Ha megismertetek volna engem, megismertétek volna az én Atyámat is. És mostantól fogva ismeritek őt és láttátok őt.</verse>
				<verse number="8">Szólt neki Fülöp: Uram, mutasd meg nekünk az Atyát és ez elég nekünk!</verse>
				<verse number="9">Szólt neki Jézus: Annyi idő óta veletek vagyok és mégsem ismertél meg engem, Fülöp? Aki engem látott, látta az Atyát. Hogyan mondod azért: Mutasd meg nekünk az Atyát?</verse>
				<verse number="10">Nem hiszed, hogy én az Atyában vagyok és az Atya énbennem van? A beszédeket, amelyeket én mondok nektek, nem magamtól mondom; az Atya pedig, aki énbennem lakik, cselekszi az ő cselekedeteit.</verse>
				<verse number="11">Higgyetek nekem, hogy én az Atyában vagyok és az Atya énbennem van; ha pedig nem, magukért a cselekedetekért higgyetek nekem.</verse>
				<verse number="12">Bizony, bizony mondom nektek: aki hisz énbennem, az is cselekszi majd azokat a cselekedeteket, amelyeket én cselekszem; és nagyobbakat is cselekszik azoknál; mert én az Atyához megyek.</verse>
				<verse number="13">És akármit kértek majd az én nevemben, megcselekszem azt, hogy dicsőíttessék az Atya a Fiúban.</verse>
				<verse number="14">Ha valamit kértek az én nevemben, én megcselekszem azt.</verse>
				<verse number="15">Ha szerettek engem, tartsátok meg a parancsolataimat.</verse>
				<verse number="16">És én kérem az Atyát és más Vigasztalót ad majd nektek, hogy veletek maradjon mindörökké:</verse>
				<verse number="17">az igazságnak a Lelkét, akit a világ be nem fogadhat, mert nem látja és nem ismeri őt; de ti ismeritek, mert nálatok marad és bennetek lesz.</verse>
				<verse number="18">Nem hagylak titeket árvákul; eljövök hozzátok.</verse>
				<verse number="19">Még egy kevés idő és a világ nem lát engem többé; de ti megláttok engem: mert én élek és ti is élni fogtok,</verse>
				<verse number="20">Azon a napon megtudjátok majd, hogy én az én Atyámban vagyok és ti énbennem és én tibennetek.</verse>
				<verse number="21">Aki tudja az én parancsolataimat és megtartja azokat, az szeret engem; aki pedig engem szeret, azt szereti az én Atyám; én is szeretni fogom azt és kijelentem magamat neki.</verse>
				<verse number="22">Szólt neki Júdás, — nem az Iskáriótes —: Uram, hogyan van az, hogy nekünk akarod kijelenteni magadat és nem a világnak?</verse>
				<verse number="23">És Jézus így felelt neki: Ha valaki szeret engem, az én beszédemet megtartja és az én Atyám szeretni fogja őt, és hozzá megyünk és nála otthonunk lesz.</verse>
				<verse number="24">Aki nem szeret engem, nem tartja meg az én beszédeimet. És az a beszéd, amelyet hallotok, nem az enyém, hanem az Atyáé, aki elküldött engem.</verse>
				<verse number="25">Ezeket beszéltem nektek, amíg veletek voltam.</verse>
				<verse number="26">A Vigasztaló pedig, a Szentlélek, akit az én nevemben küld az Atya; ez mindenre megtanít majd titeket és eszetekbe juttatja mindazt, amit mondtam nektek.</verse>
				<verse number="27">Békességet hagyok nektek; az én békességemet adom nektek; nem úgy adom én nektek, amint a világ adja. Ne nyugtalankodjék a ti szívetek és ne féljen.</verse>
				<verse number="28">Hallottátok, hogy én azt mondtam nektek: elmegyek és eljövök hozzátok. Ha szeretnétek engem, örvendeznétek, hogy elmegyek az Atyához, — mert az én Atyám nagyobb énnálam.</verse>
				<verse number="29">És ezt most mondtam meg nektek, mi előtt meglenne, hogy amikor majd meglesz, higgyetek.</verse>
				<verse number="30">Nem sokat beszélek már veletek, mert jön a világ fejedelme; de én felettem nincsen semmi hatalma,</verse>
				<verse number="31">Hogy azonban megtudja a világ, hogy én szeretem az Atyát és úgy cselekszem, amint az én Atyám parancsolta nekem: keljetek fel, menjünk el innen</verse>
			</chapter>
			<chapter number="15">
				<verse number="1">Én vagyok az igazi szőlőtő és az én Atyám a szőlőműves.</verse>
				<verse number="2">Minden szőlővesszőt, amely bennem gyümölcsöt nem terem, lemetsz; mindazt pedig, amely gyümölcsöt terem, megtisztítja, hogy több gyümölcsöt teremjen.</verse>
				<verse number="3">Ti már tiszták vagytok a beszéd által, amelyet hirdettem nektek.</verse>
				<verse number="4">Maradjatok énbennem és én tibennetek. Amint a szőlővessző nem teremhet gyümölcsöt magától, csak ha a szőlőtőkén marad, úgy ti sem, csak ha énbennem maradtok.</verse>
				<verse number="5">Én vagyok a szőlőtő, ti a szőlővesszők: aki énbennem marad, én pedig őbenne, az terem sok gyümölcsöt; mert nálam nélkül semmit sem cselekedhettek.</verse>
				<verse number="6">Ha valaki nem marad bennem, kivettetik, mint a szőlővessző és megszárad; és ezeket összegyűjtik és tűzre vetik és megégnek.</verse>
				<verse number="7">Ha bennem maradtok és az én beszédeim bennetek maradnak, kérjetek, amit csak akartok, és meglesz nektek.</verse>
				<verse number="8">Abban dicsőíttetik meg az én Atyám, hogy ti sok gyümölcsöt teremtek és az én tanítványaim lesztek.</verse>
				<verse number="9">Amint az Atya szeretett engem, én is úgy szerettelek titeket: maradjatok meg ebben az én szeretetemben.</verse>
				<verse number="10">Ha az én parancsolataimat megtartjátok, megmaradtok az én szeretetemben; amint én megtartottam az én Atyám parancsolatait és megmaradok az ő szeretetében.</verse>
				<verse number="11">Ezeket mondtam nektek, hogy megmaradjon bennetek az én örömem és a ti örömetek teljes legyen.</verse>
				<verse number="12">Ez az én parancsolatom, hogy úgy szeressétek egymást, amint én szerettelek titeket.</verse>
				<verse number="13">Nincs senkiben nagyobb szeretet annál, mint ha valaki életét adja az ő barátaiért</verse>
				<verse number="14">Ti az én barátaim vagytok, ha azokat cselekszitek, amiket én parancsolok nektek.</verse>
				<verse number="15">Nem mondottalak többé titeket szolgáknak, mert a szolga nem tuja, mit cselekszik az ő ura, hanem barátaimnak mondalak, mert mindazt, amit az Atyámtól halottam, tudtul adtam nektek.</verse>
				<verse number="16">Nem ti választottatok engem, hanem én választottalak és rendeltelek titeket, hogy elmenjetek és gyümölcsöt teremjetek, és a ti gyümölcsötök megmaradjon: hogy akármit kértek az Atyától az én nevemben, megadja nektek.</verse>
				<verse number="17">Ezeket parancsolom nektek, hogy egymást szeressétek.</verse>
				<verse number="18">Ha gyűlöl titeket a világ, tudjátok meg, hogy engem előbb gyűlölt, mint titeket.</verse>
				<verse number="19">Ha e világból valók volnátok, a világ szeretné azt, ami az övé; de mivel nem vagytok e világból, hanem én választottalak ki magamnak e világból, azért gyűlöl titeket a világ.</verse>
				<verse number="20">Emlékezzetek meg arról a beszédről, amelyet én mondtam nektek: Nem nagyobb a szolga az uránál. Ha engem üldöztek, titeket is üldöznek majd: ha az én beszédemet megtartották, a tiéteket is megtartják majd.</verse>
				<verse number="21">De mindezt az én nevemért cselekszik veletek, mivel nem ismerik azt, aki küldött engem.</verse>
				<verse number="22">Ha nem jöttem volna és nem beszéltem volna nekik, nem volna bűnük, de most nincsen mivel menteniük a bűnüket.</verse>
				<verse number="23">Aki engem gyűlöl, gyűlöli az én Atyámat is.</verse>
				<verse number="24">Ha nem cselekedtem volna közöttük ama cselekedeteket, amelyeket senki más nem cselekedett, nem volna bűnük; de most láttak is, gyűlöltek is, mind engem, mind az én Atyámat.</verse>
				<verse number="25">De szükséges, hogy beteljesedjék a mondás, amely megíratott az ő törvényükben: Ok nélkül gyűlöltek engem.</verse>
				<verse number="26">Mikor majd eljön a Vigasztaló, akit én küldök nektek az Atyától, az igazság Lelke, aki az Atyától származik, az tesz majd rólam bizonyságot.</verse>
				<verse number="27">De ti is bizonyságot tesztek, mert kezdettől fogva velem vagytok.</verse>
			</chapter>
			<chapter number="16">
				<verse number="1">Ezeket beszéltem nektek, hogy megóvjalak titeket az eleséstől.</verse>
				<verse number="2">A gyülekezetekből majd kizárnak titeket; sőt jön idő, hogy aki megöl titeket, mind azt hiszi, hogy ezzel Istennek szolgál.</verse>
				<verse number="3">És ezeket azért cselekszik veletek, mert nem ismerték meg az Atyát, sem engem.</verse>
				<verse number="4">Ezeket pedig azért beszéltem nektek, hogy mikor eljön mindezeknek az ideje, emlékezzetek meg róluk, hogy én megmondtam nektek. De kezdettől fogva nem mondtam ezeket nektek, mert veletek voltam.</verse>
				<verse number="5">Most azonban elmegyek ahhoz, aki küldött engem; és senki sem kérdezi tőlem közületek: Hová mégy?</verse>
				<verse number="6">Hanem mivel ezeket beszéltem nektek, a szomorúság eltöltötte a szíveteket.</verse>
				<verse number="7">De én az igazságot mondom nektek:. Jobb nektek, hogy én elmenjek, mert ha én nem megyek el, nem jön el hozzátok a Vigasztaló; ha pedig elmegyek, elküldöm őt hozzátok.</verse>
				<verse number="8">És ha eljön, meggyőzi a világot bűn, igazság és ítélet tekintetében:</verse>
				<verse number="9">bűn tekintetében, hogy nem hisznek énbennem;</verse>
				<verse number="10">igazság tekintetében, hogy én az Atyához megyek és többé nem láttok engem;</verse>
				<verse number="11">ítélet tekintetében, hogy e világ fejedelme megítéltetett.</verse>
				<verse number="12">Még sok mondanivalóm van hozzátok, de most nem hordozhatjátok el.</verse>
				<verse number="13">Ám mikor eljön ő, az igazság Lelke, ő majd elvezet titeket minden igazságra. Mert nem magától szól, hanem azokat mondja, amiket hall és a bekövetkezendőket jelenti ki nektek.</verse>
				<verse number="14">Ő majd dicsőít engem, mert az enyémből vesz és kijelenti nektek.</verse>
				<verse number="15">Mindaz, ami az Atyáé, az enyém: azért mondtam, hogy az enyémből veszi és jelenti ki nektek.</verse>
				<verse number="16">Egy kevés idő és nem láttok engem; és ismét egy kevés idő és megláttok engem.</verse>
				<verse number="17">Ekkor tanítványai közül némelyek így szóltak egymásnak: Mi az, amit nekünk mond: Egy kevés idő és nem láttok engem; és ismét egy kevés idő és megláttok majd engem; és: Mert én az Atyához megyek?</verse>
				<verse number="18">Szóltak azért: Mi az a kevés idő, amiről szól? Nem tudjuk, mit mond.</verse>
				<verse number="19">Megértette tehát Jézus, hogy őt akarják megkérdezni és így szólt nekik: Arról tudakozódtok egymás között, hogy azt mondtam: Egy kevés idő és nem láttok engem; és: Ismét egy kevés idő és megláttok majd engem!?</verse>
				<verse number="20">Bizony, bizony mondom nektek, hogy sírtok és jajgattok ti, a világ pedig örül; ti szomorkodtok, de szomorúságtok örömre fordul.</verse>
				<verse number="21">Az asszony, mikor szül, fájdalma van, mert eljött az ő órája; de mikor megszüli a gyermekét, nem emlékezik többé a gyötrelemre az öröm miatt, hogy ember született a világra.</verse>
				<verse number="22">Ti is azért most szomorúságban vagytok, de ismét meglátlak majd titeket, és örülni fog a szívetek, és senki sem veszi el tőletek a ti örömeteket.</verse>
				<verse number="23">És azon a napon nem kérdeztek majd engem semmiről. Bizony, bizony mondom nektek, hogy amit csak kérni fogtok az Atyától az én nevemben, megadja nektek.</verse>
				<verse number="24">Mostanáig semmit sem kértetek az én nevemben. Kérjetek és megkapjátok, hogy a ti örömetek teljes legyen.</verse>
				<verse number="25">Ezeket példázatokban mondtam nektek; de eljön az idő, amikor nem példázatokban beszélek majd, hanem nyíltan beszélek nektek az Atyáról.</verse>
				<verse number="26">Azon a napon az én nevemben kértek majd; és nem mondom nektek, hogy én kérni fogom az Atyát értetek;</verse>
				<verse number="27">mert maga az Atya szeret titeket, mivel ti szereltetek engem és elhittétek, hogy én az Istentől jöttem ki.</verse>
				<verse number="28">Kijöttem az Atyától és eljöttem a világba: ismét elhagyom a világot és elmegyek az Atyához.</verse>
				<verse number="29">Szóltak neki a tanítványai: Íme, most nyíltan beszélsz és semmi példázatot nem mondasz.</verse>
				<verse number="30">Most tudjuk, hogy te mindent tudsz és nincs szükséged arra, hogy valaki téged megkérdezzen: Ezért hisszük, hogy az Istentől jöttél ki.</verse>
				<verse number="31">Felelt nekik Jézus: Most hiszitek?</verse>
				<verse number="32">íme eljön az óra és már eljött, hogy eloszoljatok, kiki az övéihez, és engem egyedül hagyjatok; de nem vagyok egyedül, mert az Atya velem van.</verse>
				<verse number="33">Azért beszéltem ezeket nektek, hogy békességetek</verse>
			</chapter>
			<chapter number="17">
				<verse number="1">Ezeket beszélte Jézus és felemelte szemeit az égre és szólt: Atyám, eljött az óra; dicsőítsd meg a te Fiadat, hogy a te Fiad is dicsőítsen téged;</verse>
				<verse number="2">amint te hatalmat adtál neki minden emberen, hogy örök életet adjon mindazoknak, akiket neki adtál.</verse>
				<verse number="3">Az pedig az örök élet, hogy megismerjenek téged, az egyedül igaz Istent és akit elküldtél, a Jézus Krisztust.</verse>
				<verse number="4">Én dicsőítettelek téged a földön; elvégeztem a munkát, amelyet rámbíztál, hogy végezzem azt.</verse>
				<verse number="5">És most te dicsőíts meg engem, Atyám, te magadnál azzal a dicsőséggel, amely az enyém volt tenálad, mielőtt a világ lett volna.</verse>
				<verse number="6">Kinyilatkoztattam a te nevedet az embereknek, akiket e világból nekem adtál. Tieid voltak és nekem adtad őket; és a te beszédedet megtartották.</verse>
				<verse number="7">Most tudták meg, hogy mindaz tetőled van, amit nekem adtál;</verse>
				<verse number="8">mert ama beszédeket, amelyeket nekem adtál, őnekik adtam, és ők befogadták és valóban megismerték, hogy én tőled jöttem ki, és elhitték, hogy te küldtél engem.</verse>
				<verse number="9">Én őérettük könyörgök; nem a világért könyörgök, hanem azokért, akiket nekem adtál, mert a tieid.</verse>
				<verse number="10">És az enyémek mind a tieid és a tieid az enyémek, és én megdicsőíttetem őbennük.</verse>
				<verse number="11">És én nem vagyok többé a világban, de ők a világban vannak, én pedig tehozzád megyek. Szent Atyám, tartsd meg őket a te nevedben, amelyet nekem adtál, hogy egyek legyenek, mint mi!</verse>
				<verse number="12">Amikor velük voltam, én megtartottam őket a te nevedben, amelyet nekem adtál, és megőriztem, és senki sem veszett el közülük, csak a veszedelem fia, hogy az Írás beteljesüljön.</verse>
				<verse number="13">Most pedig hozzád megyek; és ezeket beszélem a világon, hogy az én örömem teljes legyen őbennük.</verse>
				<verse number="14">Én a te igédet nekik adtam; és a világ gyűlölte őket, mivel nem a világból valók, mint ahogy én sem a világból való vagyok.</verse>
				<verse number="15">Nem azt kérem, hogy vedd ki őket a világból, hanem hogy őrizd meg őket a gonosztól.</verse>
				<verse number="16">Nem a világból valók, mint ahogy én sem a világból vagyok.</verse>
				<verse number="17">Szenteld meg őket a te igazságoddal; a te igéd igazság.</verse>
				<verse number="18">Amint te küldtél engem a világba, úgy küldtem én is őket a világba.</verse>
				<verse number="19">És én érettük odaszentelem magamat, hogy ők is megszenteltekké legyenek az igazsággal.</verse>
				<verse number="20">De nemcsak őérettük könyörgök, hanem azokért is, akik az ő beszédükre hisznek majd énbennem;</verse>
				<verse number="21">hogy mindnyájan egyek legyenek, mint te énbennem, Atyám és én tebenned, hogy ők is bennünk legyenek, hogy elhiggye a világ, hogy te küldtél engem.</verse>
				<verse number="22">És én azt a dicsőséget, amelyet nekem adtál, őnekik adtam, hogy egyek legyenek, amint mi egy vagyunk:</verse>
				<verse number="23">Én őbennük és te énbennem; hogy tökéletesen eggyé legyenek és hogy megismerje a világ, hogy te küldtél engem, és szeretted őket, amiként engem szerettél.</verse>
				<verse number="24">Atyám, akiket nekem adtál, akarom, hogy ahol én vagyok, azok is velem legyenek, hogy megláthassák az én dicsőségemet, amelyet nekem adtál; mert szerettél engem a világ teremtése előtt.</verse>
				<verse number="25">Igazságos Atyám! A világ nem ismert meg téged, de én megismertelek és ezek is megismerték, hogy te küldtél engem.</verse>
				<verse number="26">És én megismertettem velük a te nevedet és ezután is megismertetem, hogy az a szeretet, amellyel engem szerettél, legyen bennük, és én is őbennük.</verse>
			</chapter>
			<chapter number="18">
				<verse number="1">Mikor ezeket mondta Jézus, kiment tanítványaival együtt a Kedron-patakon túlra; itt volt egy kert, amelybe bementek ő és a tanítványai.</verse>
				<verse number="2">De ismerte azt a helyet Júdás is, az áruló, mivel Jézus és a tanítványai gyakorta összegyűltek ott.</verse>
				<verse number="3">Júdás tehát magához vette a katonai csapatot, meg a papi fejedelmektől és a farizeusoktól szolgákat, és odament fáklyákkal, lámpásokkal és fegyverekkel.</verse>
				<verse number="4">Jézus pedig, mivel tudta mindazt, aminek el kell reá következnie, eléjük ment és így szólt: Kit kerestek?</verse>
				<verse number="5">Feleltek neki: A názáreti Jézust. Jézus azt mondta nekik: Én vagyok. Ott állt velük Júdás is, az áruló.</verse>
				<verse number="6">Mikor pedig azt mondta nekik: Én vagyok! visszatántorodtak és földre estek.</verse>
				<verse number="7">Ismét megkérdezte azért tőlük: Kit kerestek? És azok szóltak: A názáreti Jézust.</verse>
				<verse number="8">Felelt Jézus: Mondtam nektek, hogy én vagyok. Azért, ha engem kerestek, ezeket bocsássátok el;</verse>
				<verse number="9">hogy beteljesüljön a beszéd, amelyet mondott: Azok közül, akiket nekem adtál, senkit sem vesztettem el.</verse>
				<verse number="10">Ekkor Simon Péter, akinek kardja volt, kirántotta azt és a főpap szolgájára sújtott és levágta annak jobb fülét. A szolga neve pedig Málkus volt.</verse>
				<verse number="11">Szólott azért Jézus Péternek: Tedd hüvelyébe kardodat! Vagy nem kell-é kiinnom a poharat, amelyet az Atya adott nekem?</verse>
				<verse number="12">A csapat azért és az ezredes és a zsidók szolgái elfogták Jézust és megkötözték.</verse>
				<verse number="13">És először Annáshoz vitték, mert ez ipa volt Kajafásnak, aki abban az esztendőben főpap volt.</verse>
				<verse number="14">Ez a Kajafás volt az, aki azt tanácsolta a zsidóknak: jobb, hogy egy ember haljon meg a népért.</verse>
				<verse number="15">Simon Péter pedig és egy másik tanítvány követte Jézust. Ez a tanítvány pedig ismerőse volt a főpapnak és bement Jézussal együtt a főpap udvarába.</verse>
				<verse number="16">Péter pedig kívül állott az ajtónál. Kiment azért a másik tanítvány, aki a főpappal ismerős volt és szólt az ajtóőrző leánynak és bevitte Pétert.</verse>
				<verse number="17">Akkor az ajtóőrző leány így szólt Péterhez: Nem ennek az embernek a tanítványai közül való vagy te is? Ő azt mondta: Nem vagyok.</verse>
				<verse number="18">A szolgák pedig és a templom-őrök ott állottak, szítva a parazsat, mivel hűvös volt és melegedtek. Péter is ott állt velük együtt és melegedett.</verse>
				<verse number="19">A főpap azért megkérdezte Jézust a tanítványai és tanítása felől.</verse>
				<verse number="20">Felelt neki Jézus: Én nyilvánosan beszéltem a világnak; mindenkor a zsinagógában és a templomban tanítottam, ahol a zsidók mind összegyűlnek, és titkon semmit sem szóltam.</verse>
				<verse number="21">Mit kérdezel engem? Kérdezd azokat, akik hallották, hogy mit beszéltem nekik. Hiszen ők tudják, hogy mit mondtam.</verse>
				<verse number="22">Mikor pedig ezeket mondta, az ott álló szolgák közül az egyik arcul ütötte Jézust, és azt mondta: Így felelsz te a főpapnak?</verse>
				<verse number="23">Felelt neki Jézus: Ha helytelenül szóltam, bizonyítsd be, hogy helytelen; ha pedig jól, akkor miért ütsz engem?</verse>
				<verse number="24">Elküldte őt Annás, megkötözve Kajafáshoz, a főpaphoz.</verse>
				<verse number="25">Simon Péter pedig ott állt és melegedett. Szóltak azért neki: Nem az ő tanítványai közül való vagy te is? Ő tagadta és ezt mondta: Nem vagyok.</verse>
				<verse number="26">Így szólt a főpap egyik szolgája, rokona annak, akinek Péter levágta a fülét: Nem téged láttalak vele együtt a kertben?</verse>
				<verse number="27">Ekkor Péter újra tagadta. És a kakas azonnal megszólalt</verse>
				<verse number="28">Azután Jézust Kajafástól a várba vitték. Kora reggel volt pedig, és ők nem mentek be a várba, hogy tisztátalanokká ne legyenek, hanem megehessék a húsvéti bárányt.</verse>
				<verse number="29">Pilátus ment hát ki hozzájuk és szólt: Micsoda vádat emeltek ez ellen az ember ellen?</verse>
				<verse number="30">ők így feleltek neki: Ha ez nem volna gonosztevő, nem adtuk volna a kezedbe.</verse>
				<verse number="31">Szólt azért nekik Pilátus: Vigyétek el őt ti és ítéljétek el a ti törvényetek szerint. A zsidók azonban azt mondták neki: Nekünk senkit sem szabad megölnünk;</verse>
				<verse number="32">hogy beteljesedjék Jézus szava, melyet mondott, amikor jelentette, milyen halállal kell majd meghalnia.</verse>
				<verse number="33">Ismét bement azért Pilátus a várba, szólította Jézust és ezt mondta neki: Te vagy a zsidók királya?</verse>
				<verse number="34">Felelt neki Jézus: Magadtól mondod ezt, vagy mások mondták ezt neked felőlem?</verse>
				<verse number="35">Felelt Pilátus: Hát zsidó vagyok én? A te néped és a papi fejedelmek adtak téged a kezembe. Mit tettél?</verse>
				<verse number="36">Felelt Jézus: Az én országom nem ebből a világból való. Ha ebből a világból való volna az én országom, a szolgáim harcolnának, hogy ne adjanak át a zsidóknak. Ámde az én országom nem innen való.</verse>
				<verse number="37">Szólott azért neki Pilátus: Mégis király vagy-e hát? Felelt Jézus: Ahogy mondod: király vagyok. Én azért születtem és azért jöttem a világra, hogy bizonyságot tegyek az igazságról. Mindaz, aki az igazságból való, hallgat az én szavamra.</verse>
				<verse number="38">Szólt neki Pilátus: Micsoda az igazság? És amint ezt mondta, újra kiment a zsidókhoz és így szólt nekik: Én nem találok benne semmi bűnt.</verse>
				<verse number="39">Szokás pedig nálatok, hogy elbocsássak egyet nektek a húsvét ünnepén. Akarjátok tehát, hogy elbocsássam nektek a zsidók királyát?</verse>
				<verse number="40">Ekkor ismét kiáltottak: Ne ezt, hanem Barabbást! Ez a Barabbás pedig rabló volt.</verse>
			</chapter>
			<chapter number="19">
				<verse number="1">Akkor tehát Pilátus elővezettette Jézust és megkorbácsoltatta.</verse>
				<verse number="2">És a katonák tövisből koronát fonva, a fejére tették és bíbor ruhát adtak rá.</verse>
				<verse number="3">Majd odajárulva hozzá, ezt mondogatták: Üdvözlégy, zsidók királya! És arcul verték őt.</verse>
				<verse number="4">Majd ismét kiment Pilátus és ezt mondta nekik: íme, én kihozom őt nektek, hogy megtudjátok: én semmi bűnt sem találok benne.</verse>
				<verse number="5">Kiment azért Jézus, hordozva a töviskoronát és a bíborruhát. És Pilátus így szólt hozzájuk: íme, az ember!</verse>
				<verse number="6">Mikor azért látták őt a papi fejedelmek és a szolgák, így kiáltoztak: Feszítsd meg, feszítsd meg! Szólt nekik Pilátus: Vigyétek el ti és feszítsétek meg, mert én nem találok benne bűnt.</verse>
				<verse number="7">Feleltek neki a zsidók: Nekünk törvényünk van és a mi törvényünk szerint meg kell halnia, mivel Isten Fiává tette magát.</verse>
				<verse number="8">Mikor pedig Pilátus ezt a beszédet hallotta, még inkább megrémült,</verse>
				<verse number="9">majd ismét bement a várba és így szólt Jézusnak: Honnét való vagy? Jézus azonban nem felelt neki.</verse>
				<verse number="10">így szólt azért neki Pilátus: Nekem nem felelsz? Hát nem tudod, hogy nekem van hatalmam, hogy szabadon bocsássalak, és van hatalmam, hogy megfeszítselek?</verse>
				<verse number="11">Felelt Jézus: Semmi hatalmad sem volna rajtam, ha felülről nem adatott volna neked. Nagyobb bűne van azért annak, aki a te kezedbe adott engem.</verse>
				<verse number="12">Ettől fogva Pilátus azon volt, hogy szabadon bocsássa őt; de a zsidók így kiáltoztak: Ha ezt szabadon bocsátod, nem vagy barátja a császárnak. Mindenki, aki királlyá teszi magát, ellensége a császárnak.</verse>
				<verse number="13">Mikor Pilátus hallotta ezt a beszédet, kihozatta Jézust és a bírói székbe ült azon a helyen, amelyet Kőpadolatnak, héberül pedig Gabbatának hívnak. 1</verse>
				<verse number="14">A húsvét előkészületi napja volt és mintegy hat óra. És így szólt a zsidóknak: Íme a ti királyotok!</verse>
				<verse number="15">Ám azok így kiáltoztak: Vidd el, vidd el Feszítsd meg! Szólt nekik Pilátus: A ti királyotokat feszítsem meg? A papi fejedelmek így feleltek: Nekünk nincs királyunk, hanem császárunk van!</verse>
				<verse number="16">Akkor tehát kezükbe adta őt, hogy megfeszítsék. Azok pedig átvették Jézust.</verse>
				<verse number="17">És maga vitte keresztjét, míg kiment az úgynevezett Koponya-helyre, amelyet héberül Golgotának hívnak,</verse>
				<verse number="18">ahol megfeszítették őt és vele más kettőt, egyfelől és másfelől, középen pedig Jézust.</verse>
				<verse number="19">Pilátus pedig feliratot is írt és rátétette a keresztfára. Ez volt pedig a felirat: NÁZÁRETI JÉZUS, A ZSIDÓK KIRÁLYA.</verse>
				<verse number="20">Sokan olvasták pedig ezt a feliratot a zsidók közül, mivel közei volt a városhoz az a hely, ahol Jézust megfeszítették. És héberül, latinul és görögül volt írva.</verse>
				<verse number="21">Szóltak azért Pilátusnak a zsidók papi fejedelmei: Ne írd: A zsidók királya! hanem hogy ő mondta: A zsidók királya vagyok.</verse>
				<verse number="22">Felelt Pilátus: Amit írtam, megírtam.</verse>
				<verse number="23">Amikor a katonák megfeszítették Jézust, vették az ő ruháit és négy részre osztották, mindegyik katonának egy-egy részt, és külön vették a köntösét. A köntös pedig varratlan volt, felülről mindvégig egybeszőve.</verse>
				<verse number="24">így szóltak azért egymásnak: Ezt ne hasogassuk el, hanem vessünk rá sorsot, kié legyen; hogy beteljesedjék az Írás: Ruháimon megosztoztak maguk között és köntösömre sorsot vetettek. A katonák tehát ezt tették.</verse>
				<verse number="25">Jézus keresztfája mellett pedig ott állott az anyja, anyjának nőtestvére; Mária, Kleopás felesége és a magdalai Mária.</verse>
				<verse number="26">Mikor Jézus látta, hogy ott áll az anyja és a tanítvány, akit szeretett, ezt mondta az anyjának: Asszony, ímhol a te fiad!</verse>
				<verse number="27">Majd szólott a tanítványnak: Ímhol a te anyád. És ettől az órától fogva magához fogadta őt az a tanítvány.</verse>
				<verse number="28">Ezután Jézus tudva, hogy már minden elvégeztetett, hogy beteljesedjék az írás, így szólt: Szomjúhozom.</verse>
				<verse number="29">Volt pedig ott egy ecettel teli edény. Azok azért ecettel telt szivacsot tűztek izsópszárra és odatartották a szájához.</verse>
				<verse number="30">Mikor pedig elvette Jézus az ecetet, így szól: Elvégeztetett! Aztán lehajtotta fejét és kilehelte lelkét.</verse>
				<verse number="31">Péntek volt és hogy a testek ne maradjanak szombaton a keresztfán (mert az a szombat nagy nap volt), a zsidók arra kérték Pilátust, hogy törjék el a lábszáraikat és vegyék le őket.</verse>
				<verse number="32">Elmentek azért a katonák és eltörték az elsőnek lábszárait, majd a másikét is, akit vele együtt feszítettek meg.</verse>
				<verse number="33">Mikor pedig Jézushoz értek, amint látták, hogy ő már halott, az ő lábszárait nem törték el,</verse>
				<verse number="34">hanem az egyik katona dárdával beleszúrt az oldalába és nyomban vér és víz jött ki abból.</verse>
				<verse number="35">És aki látta, bizonyságot tett és igaz az ő tanúbizonysága, és az tudja, hogy igazat mond, hogy ti is higgyetek.</verse>
				<verse number="36">Mert azért történtek ezek, hogy beteljesedjék az írás: Az ő csontja meg ne töressék.</verse>
				<verse number="37">Másutt ismét így szól az írás: Néznek majd arra, akit átszögeztek.</verse>
				<verse number="38">Ezek után pedig kérte Pilátust arimatiai József, aki Jézus tanítványa volt, de a zsidóktól való félelme miatt csak titokban, hogy levehesse Jézus testét. Pilátus meg is engedte. Elment azért és levette Jézus testét.</verse>
				<verse number="39">Eljött pedig Nikodémus is, — aki éjtszaka ment először Jézushoz, — mirhából és áloéból való kenetet hozva, mintegy száz fontot.</verse>
				<verse number="40">Vették azért Jézus testét és lepedőbe takarták az illatszerekkel együtt, amint a zsidóknál szokás temetni.</verse>
				<verse number="41">Azon a helyen pedig, ahol őt megfeszítették, volt egy kert, a kertben egy új sír, amelybe még senkit sem hegyeztek.</verse>
				<verse number="42">A zsidók péntekje miatt abba helyezték Jézust, mivel az a sír közel volt.</verse>
			</chapter>
			<chapter number="20">
				<verse number="1">A hét első napján pedig jókor reggel, mikor még szürkület volt, odament a magdalai Mária a sírhoz és látta, hogy a követ elvették a sírról.</verse>
				<verse number="2">Elfutott azért és Simon Péterhez ment és a másik tanítványhoz, akit Jézus szeretett s azt mondta nekik: Elvitték az Urat a sírból, és nem tudjuk, hová tették.</verse>
				<verse number="3">Kiment azért Péter és a másik tanítvány és odamentek a sírhoz.</verse>
				<verse number="4">Együtt futottak mind a ketten, de a másik tanítvány előrefutott, gyorsabban, mint Péter és előbb ért a sírhoz.</verse>
				<verse number="5">Amikor lehajolt, látta, hogy ott vannak a lepedők. De nem ment be.</verse>
				<verse number="6">Nyomban utána megérkezett Simon Péter is és bement a sírba; és látta, hogy a lepedők ott vannak,</verse>
				<verse number="7">de az a kendő, amely a fején volt, nincs együtt a lepedőkkel, hanem összegöngyölítve külön egy helyen.</verse>
				<verse number="8">Azután bement a másik tanítvány is, aki először ért a sírhoz és látott és hitt.</verse>
				<verse number="9">Mert még nem értették az Írást, hogy fel keli támadnia a halottak közül.</verse>
				<verse number="10">Visszatértek azért a tanítványok övéikhez.</verse>
				<verse number="11">Mária pedig kívül állott a sírnál zokogva. Amint pedig zokogott, behajolt a sírba</verse>
				<verse number="12">és látta, hogy két angyal ül ott fehér ruhában, egyik fejtől, másik lábtól, ahol Jézus teste feküdt.</verse>
				<verse number="13">S azok így szóltak neki: Asszony, miért sírsz? Ő azt mondta nekik: Mert elvitték az én Uramat, és nem tudom, hová tették.</verse>
				<verse number="14">És mikor ezeket mondta, hátrafordult és látta, hogy Jézus ott áll, de nem tudta hogy Jézus az.</verse>
				<verse number="15">Szólt neki Jézus: Asszony, miért sírsz? Kit kereseti Ő pedig azt gondolta, hogy a kertész az, és ezt mondta neki: Uram, ha te vitted el őt, mondd meg nekem, hová tetted és én elviszem.</verse>
				<verse number="16">Szólt neki Jézus: Mária! Az megfordulva azt mondta neki héberül: Rabboni! ami azt jelenti: Mester!</verse>
				<verse number="17">Szólt neki Jézus: Ne érints engem, mert még nem mentem fel az Atyámhoz; hanem menj el az én atyámfiaihoz és mondd meg nekik: Felmegyek az én Atyámhoz és a ti Atyátokhoz, és az én Istenemhez és a ti Istenetekhez.</verse>
				<verse number="18">Elment a magdalai Mária, és megje1entette a tanítványoknak: láttam az Urat, és hogy ezeket mondta neki.</verse>
				<verse number="19">Mikor pedig este lett, azon a napon, a hét első napján, bár az ajtók zárva voltak, ahol összegyűltek a tanítványok a zsidóktól való félelem miatt, eljött Jézus és megállott középen és így szót nekik: Békesség nektek!</verse>
				<verse number="20">És ezt mondva, megmutatta nekik kezeit és oldalát. Örvendeztek azért tanítványok, amikor látták az Urat.</verse>
				<verse number="21">Ismét szólt azért nekik Jézus: Békesség nektek! Amint engem elküldött az Atya, én is elküldelek titeket.</verse>
				<verse number="22">És mikor ezt mondta, rájuk lehelt és szólt nekik: Vegyetek Szentlelket!</verse>
				<verse number="23">Akiknek bűneit megbocsátjátok, megbocsáttatnak azoknak; akikéit megtartjátok, azoknak megtartatnak.</verse>
				<verse number="24">Tamás pedig, a tizenkettő egyike, akit Ikernek mondtak, nem volt velük, mikor eljött Jézus.</verse>
				<verse number="25">Szólt azért neki a többi tanítvány: Láttuk az Urat. Ám ő azt mondta nekik: Ha nem látom az ő kezein a szögek helyét és nem teszem ujjaimat a szögek helyére, és kezemet nem teszem az ő oldalába, semmiképpen sem hiszem el.</verse>
				<verse number="26">És nyolc nap múlva ismét benn voltak tanítványai, Tamás is velük. Bár az ajtó zárva volt, bement Jézus, megállott a középen és így szólt: Békesség nektek!</verse>
				<verse number="27">Azután azt mondta Tamásnak: Nyújtsd ide az ujjadat és nézd meg a kezeimet; és nyújtsd ki a kezedet és tedd az oldalamba és ne légy hitetlen, hanem hívő.</verse>
				<verse number="28">Tamás így felelt neki: Én Uram és én Istenem!</verse>
				<verse number="29">Szólt neki Jézus: Mivel láttál engem, hittél; boldogok, akik nem látnak és hisznek.</verse>
				<verse number="30">Sok más jelt is cselekedett Jézus a tanítványai előtt, amelyek nincsenek megírva ebben a könyvben.</verse>
				<verse number="31">Ezek pedig azért vannak megírva, hogy higgyétek: Jézus a Krisztus, az Isten Fia, és hogy e hitben életetek legyen az ő neve által.</verse>
			</chapter>
			<chapter number="21">
				<verse number="1">Ezek után ismét megjelentette magát Jézus a tanítványoknak a Tibériás-tengerénél, még pedig így jelentette meg:</verse>
				<verse number="2">együtt voltak Simon Péter és Tamás, akit Ikernek neveztek, és Nátánael, a galileai Kánából való és Zebedeus fiai, valamint más kettő is a tanítványok közül.</verse>
				<verse number="3">Szólt nekik Simon Péter: Elmegyek halászni. Azok pedig azt mondták neki: Mi is elmegyünk veled. Elmentek és hajóra szálltak. És azon az éjtszakán nem fogtak semmit.</verse>
				<verse number="4">Mikor pedig már hajnalodott, megállt Jézus a parton, a tanítványok azonban nem ismerték meg, hogy Jézus az.</verse>
				<verse number="5">Jézus azért azt mondta nekik: Fiaim, van-e valami ennivalótok! Feleltek neki: Nincs.</verse>
				<verse number="6">Ekkor így szólt hozzájuk: Vessétek ki a hálót a hajó jobb oldala felől és találtok. Oda vetették azért, de kivonni már nem bírták a tömérdek hal miatt.</verse>
				<verse number="7">Szólt azért az a tanítvány, akit Jézus szeretett, Péternek: Az Úr az. Simon Péter tehát, mikor hallotta, hogy az Úr az, magára vette a ruháját, — mert mezítelen volt — és belevetette magát a tengerbe.</verse>
				<verse number="8">A többi tanítvány pedig a hajón ment, — mert nem voltak messze a parttól, csak mintegy kétszáz könyöknyire — és vonták a hálót a halakkal.</verse>
				<verse number="9">Mikor pedig a partra értek, látták, hogy parázs van ott és azon hal és kenyér.</verse>
				<verse number="10">Szólt nekik Jézus: Hozzatok a halakból, amelyeket most fogtatok.</verse>
				<verse number="11">Beszállt Simon Péter és kivonta a hálót a partra, amely tele volt nagy halakkal, százötvenhárommal, és bár ennyi volt, nem szakadozott a háló.</verse>
				<verse number="12">Szólt nekik Jézus: Jertek, egyetek! A tanítványok közül pedig senki sem merte őt megkérdezni: Ki vagy? mivel tudták, hogy az Úr.</verse>
				<verse number="13">Odament azért Jézus, vette a kenyeret és adta nekik, hasonlóképen a halat is.</verse>
				<verse number="14">Ezzel már harmadszor jelent meg Jézus a tanítványainak, miután feltámadt a halottak közül.</verse>
				<verse number="15">Mikor azután ettek, így szólt Jézus Simon Péternek: Simon, Jóna fia, jobban szeretsz-e engem mint ezek? Azt felelte neki: Igen, Uram; te tudod, hogy szeretlek téged! Ő azt mondta neki: Legeltesd az én bárányaimat.</verse>
				<verse number="16">Szólt neki másodszor is: Simon, Jóna fia, szeretsz-e engem? Ő így válaszolt neki: Igen, Uram, te tudod, hogy szeretlek téged. Ő ezt mondta neki: Őrizd az én juhaimat!</verse>
				<verse number="17">Szólt neki harmadszor is: Simon, Jóna fia, szeretsz-e engem? Péter elszomorodott, hogy harmadszor is ezt mondta neki: Szeretsz-e engem? és így felelt neki: Uram, te mindent tudsz, te tudod, hogy szeretlek téged. Jézus ezt mondta neki: Legeltesd az én juhaimat.</verse>
				<verse number="18">Bizony, bizony mondom neked, mikor ifjabb voltál, felövezted magadat és odamentéi, ahova akartál; ám mikor megöregszel, kinyújtod a kezedet, és más övez fel téged és odavisz, ahova nem akarod.</verse>
				<verse number="19">Ezt pedig azért mondta, hogy jelezze, milyen halállal dicsőíti majd az Istent. És miután ezt mondta, így szólt neki: Kövess engem!</verse>
				<verse number="20">Péter pedig megfordult és látta, hogy követi az a tanítvány, akit Jézus szeretett, aki azon a vacsorán az e keblén pihenve, megkérdezte: Uram, ki az, aki elárul téged?</verse>
				<verse number="21">Ezt a tanítványt látva, Péter így szólt Jézusnak: Uram, hát ezzel mi leszi</verse>
				<verse number="22">Szólt neki Jézus: Ha azt akarom, hogy ő megmaradjon, amíg én eljövök, mit tartozik rád? Te kövess engem!</verse>
				<verse number="23">Elterjedt azért ez a mondás az atyafiak között, hogy az a tanítvány nem hal meg, pedig Jézus nem azt mondta neki, hogy nem hal meg, hanem: Ha azt akarom, hogy ez megmaradjon, amíg én eljövök, mit tartozik rád?</verse>
				<verse number="24">Ez az a tanítvány, aki bizonyságot tesz ezekről és mindezt megírta. És tudjuk, hogy az ő bizonyságtétele igaz.</verse>
				<verse number="25">De van sok egyéb is, amiket Jézus cselekedett s amiket, ha egyenként megírnának, azt gondolom, hogy maga a világ sem foghatná be a könyveket, amelyeket írnának.</verse>
			</chapter>
		</book>
		<book number="44">
			<chapter number="1">
				<verse number="1">Első könyvemet Teofilus, mindazokról a dolgokról írtam, amelyeket Jézus cselekedett és tanított</verse>
				<verse number="2">mindama napig, amelyen felvitetett, miután parancsolatokat adott a Szentlélek által az apostoloknak, akiket kiválasztott,</verse>
				<verse number="3">Ezeknek az ő szenvedése után sok jel által meg is mutatta, hogy él, mert negyven napon át megjelent nekik és szólt az Isten országára tartozó dolgokról.</verse>
				<verse number="4">És mikor együtt volt velük, meghagyta nekik, hogy ne menjenek el Jeruzsálemből, hanem várják meg az Atya ígéretét: amelyet hallottatok tőlem,</verse>
				<verse number="5">hogy János ugyan vízzel keresztelt, ti azonban nem sok idő múlva Szentlélekkel fogtok megkereszteltetni.</verse>
				<verse number="6">Mikor tehát összegyűltek, megkérdezték: Uram, nemde ebben az időben állítod helyre a királyságot Izrael számárat</verse>
				<verse number="7">Szólt pedig nekik: Nem a ti dolgotok tudni az időket és alkalmakat, amelyeket az Atya a maga hatalmába helyezett.</verse>
				<verse number="8">Hanem amikor a Szentlélek eljön rátok, vesztek erőt és tanúim lesztek nekem, mind Jeruzsálemben, mind az egész Júdeában és Samáriában, egészen a föld végső határáig.</verse>
				<verse number="9">És mikor ezeket mondta, szemük láttára felemeltetett és felhő fogta be őt szemük elől.</verse>
				<verse number="10">És amint tekintetüket az égre függesztették a távozó után, íme két férfiú állott meg mellettük fehér ruhában,</verse>
				<verse number="11">akik meg is szólaltak: Galileai férfiak, mit álltok itt a mennybe nézve? Ez a Jézus, aki tőletek felvitetett a mennybe, úgy jön el, amint őt a mennybe felmenni láttátok.</verse>
				<verse number="12">Akkor visszatértek Jeruzsálembe az Olajfák hegyéről, amely Jeruzsálem mellett van egy szombatnapi járó földre.</verse>
				<verse number="13">És mikor bementek, felmentek a felső szobába, ahol szállva voltak: Péter és János és Jakab és András, Fülöp és Tamás, Bertalan és Máté, Jakab, az Alfeus fia és Simon, a zélóta és Júdás, a Jakab fia.</verse>
				<verse number="14">Ezek mindnyájan egy szívvel-lélekkel buzgólkodtak az imádkozásban az asszonyokkal és Máriával, Jézus anyjával, és az ő testvéreivel együtt.</verse>
				<verse number="15">És azokban a napokban felállott Péter az atyafiak között, — mintegy százhúsz főnyi sokaság volt együtt — és így szólt:</verse>
				<verse number="16">Atyámfiai, férfiak, be kellett teljesednie az Írásnak, amelyet a Szentlélek megjövendölt Dávid szája által Júdás felől, aki vezetőjük lett azoknak, akik Jézust elfogták.</verse>
				<verse number="17">Mert közénk számláltatott és osztályosa volt ennek a szolgálatnak.</verse>
				<verse number="18">Ez mezőt szerzett gonoszsága béréből és hanyatthomlok lezuhant, és úgy megszakadt középen, hogy minden belső része kifordult.</verse>
				<verse number="19">És ez tudomására jutott mindazoknak, akik Jeruzsálemben laknak, úgy-hogy ezt a mezőt tulajdon nyelvükön Akeldamának, azaz Vérmezőnek nevezték el.</verse>
				<verse number="20">Mert meg van írva a Zsoltárok könyvében: Legyen az ő lakóhelye puszta és ne legyen lakó abban! — és: Tisztét más vegye át.</verse>
				<verse number="21">Szükséges tehát, hogy azok közül a férfiak közül, akik minden időben velünk voltak, míg az Úr Jézus köztünk járt,</verse>
				<verse number="22">János keresztségétől kezdve addig a napig, amelyen ő felvitetett tőlünk, ezek közül egy velünk együtt az ő feltámadásának tanúja legyen.</verse>
				<verse number="23">Kijelöltek kettőt: Józsefet, akit Barsabásnak hívtak akinek mellékneve Jusztus volt, és Mátyást.</verse>
				<verse number="24">És így imádkoztak: Te, Uram, aki mindenkinek szívét ismered, mutasd meg e kettő közül az egyiket, akit kiválasztottál,</verse>
				<verse number="25">hogy elnyerje ennek a szolgálatnak és apostolságnak osztályrészét, amelytől Júdás elpártolt, hogy az őt megillető helyre jusson.</verse>
				<verse number="26">Sorsot vetettek azért rájuk és a sors Mátyásra esett; és a tizenegy apostolhoz soroltatott.</verse>
			</chapter>
			<chapter number="2">
				<verse number="1">És mikor a pünkösd napja eljött, mindnyájan együtt voltak egy helyen.</verse>
				<verse number="2">Ekkor nagy hirtelenséggel az égből mintegy sebesen zúgó szélnek zendülése támadt, és eltöltötte az egész házat, ahol ültek.</verse>
				<verse number="3">És mintegy tüzes nyelvek jelentek meg előttük, melyek megoszlottak és közülök mindegyikre leszállott egy.</verse>
				<verse number="4">Ekkor megteltek mindnyájan Szentlélekkel és kezdtek szólni más nyelveken, amint a Lélek adta nekik szólniuk.</verse>
				<verse number="5">Tartózkodtak pedig Jeruzsálemben zsidók, istenfélő férfiak, minden nép közül, amelyek az ég alatt vannak.</verse>
				<verse number="6">Mikor pedig ez a zúgás lett, a sokaság összefutott és zavarba jött, mivel mindegyik a maga nyelvén hallotta őket szólani.</verse>
				<verse number="7">Mindnyájan megdöbbentek és csodálkoztak, és ezt mondták egymásnak: Nemde, mindnyájan galileabeliek ezek, akik szólnak?</verse>
				<verse number="8">Hogyan halljuk hát őket kiki közülünk a saját nyelvén, amelyben születtünk?</verse>
				<verse number="9">Pártusok és médek és elámiták és akik Mezopotámiában lakunk, Júdeában és Kappadóciában, Pontusban és Ázsiában,</verse>
				<verse number="10">Frigiában és Pamfiliában, Egyiptomban és Líbia tartományaiban, amely Ciréne mellett van, és a római jövevények mind zsidók, mind prozeliták,</verse>
				<verse number="11">krétaiak és arabok, halljuk, amint beszélik a mi nyelvünkön az Isten felséges dolgait.</verse>
				<verse number="12">És mindnyájan megdöbbentek és tanácstalanok voltak, és ezt mondták egymásnak: vajjon mi lesz ebből?</verse>
				<verse number="13">Mások pedig csúfolódva mondták: Édes bortól részegedtek meg.</verse>
				<verse number="14">Péter azonban előállott a tizeneggyel, felemelte szavát és így szólt nekik: Zsidó férfiak és ti mindnyájan, akik Jeruzsálemben laktok, vegyétek tudomásul és hallgassátok meg az én beszédeimet.</verse>
				<verse number="15">Mert nem részegek ezek, amint gondoljátok; hiszen a napnak harmadik órája van;</verse>
				<verse number="16">hanem ez az, amit megmondott Jóel próféta:</verse>
				<verse number="17">És lesz az utolsó napokban, — ezt mondja az Isten, — kitöltök az én Lelkemből mindenkire; és prófétálnak fiaitok és leányaitok, és ifjaitok látásokat látnak és véneitek álmokat álmodnak.</verse>
				<verse number="18">Sőt az én szolgáimra és szolgálóleányaimra is árasztok azokban a napokban az én Lelkemből, és prófétálnak.</verse>
				<verse number="19">És csodákat teszek fenn az égben és jeleket lenn a földön: vért, tüzet és füstfellegeket.</verse>
				<verse number="20">A nap sötétséggé változik és a hold vérré, mielőtt eljön az Úrnak ama nagy és fényes napja,</verse>
				<verse number="21">És lesz, hogy mindenki, aki az Úr nevét segítségül hívja, megtartatik.</verse>
				<verse number="22">Izraelita férfiak, halljátok meg e beszédeket: A názáreti Jézust, azt a férfiút, aki előttetek Istentől bizonyságot nyert hatalmas cselekedetek, csodatételek és jelek által, amelyeket ő általa, cselekedett az Isten köztetek, — amint magatok is tudjátok, —</verse>
				<verse number="23">azt, aki az Isten elvégzett tanácsából és rendeléséből nektek kiadatott, az istentelenek keze által keresztre feszítettétek és megöltétek.</verse>
				<verse number="24">Őt az Isten feltámasztotta, megoldotta a halál fájdalmait, mivel lehetetlen is volt, hogy az őt fogva tartsa.</verse>
				<verse number="25">Mert Dávid azt mondja róla: Magam előtt láttam az Urat mindenkor, mert ő nekem jobb kezem felől van, hogy meg ne tántorodjam.</verse>
				<verse number="26">Ezért örvendezett az én szívem és vigadott az én nyelvem; ezenfelül testem is majd reménységben nyugszik.</verse>
				<verse number="27">Mert nem hagyod az én lelkemet a sírban és nem fogod engedni, hogy a te Szented rothadást lásson.</verse>
				<verse number="28">Megismertetted velem az élet útjait; örömmel töltesz be majd engem a te orcád előtt.</verse>
				<verse number="29">Atyámfiai, férfiak, szabad nyíltan szólanom hozzátok Dávid pátriárkáról, hogy meghalt és el is temették és sírja mind e mai napig nálunk van.</verse>
				<verse number="30">Mivel ő próféta volt és tudta, hogy az Isten neki esküvel fogadta, hogy majd azt ülteti az ő királyi székébe, aki az ő ágyékának gyümölcséből való,</verse>
				<verse number="31">ezt előre látva, szólott a Krisztus feltámadásáról, hogy ő sem hagyatott a sírban, sem teste rothadást nem látott.</verse>
				<verse number="32">Ezt a Jézust feltámasztotta az Isten, aminek mi mindnyájan tanúi vagyunk.</verse>
				<verse number="33">Miután tehát Isten jobbja által felmagasztaltatott és a megígért Szentlelket az Atyától elnyerte, amint ti most látjátok és halljátok, kitöltötte azt.</verse>
				<verse number="34">Mert nem Dávid ment fel a mennybe, hiszen ő maga mondja: Szólott az Úr az én Uramnak: Ülj az én jobbom felől,</verse>
				<verse number="35">míg ellenségeidet lábad alá vetem zsámolyul.</verse>
				<verse number="36">Tudja meg hát Izrael egész háza bizonyossággal, hogy Úrrá és Krisztussá tette őt az Isten: azt a Jézust, akit ti megfeszítettetek.</verse>
				<verse number="37">Mikor pedig ezeket hallották, mintha szíven találták volna őket, így szóltak Péternek és a többi apostolnak: Mit cselekedjünk, atyámfiai, férfiak?</verse>
				<verse number="38">Péter pedig azt mondta nekik: Térjetek meg és keresztelkedjetek meg mindnyájan a Jézus Krisztus nevére, bűneitek bocsánatára, és veszitek a Szentlélek ajándékát.</verse>
				<verse number="39">Mert nektek szól az ígéret és a ti gyermekeiteknek, és mind azoknak, akik messze vannak, valakiket csak elhív magának az Úr, a mi Istenünk.</verse>
				<verse number="40">Sok más beszéddel is tanúbizonyságot tett és így intette őket: Mentsétek ki magatokat e gonosz nemzedékből!</verse>
				<verse number="41">Akik tehát örömest vették az ő beszédét, megkeresztelkedtek; és hozzájuk csatlakozott azon a napon mintegy háromezer lélek.</verse>
				<verse number="42">És állhatatosak voltak az apostolok tanításában, a közösségben, a kenyér megtörésében és az imádkozásban.</verse>
				<verse number="43">És minden lélekben félelem támadt; az apostolok pedig sok csodát és jelet tettek.</verse>
				<verse number="44">Mindazok pedig, akik hittek, együtt voltak és mindenük közös volt,</verse>
				<verse number="45">és birtokaikat és vagyonukat eladták. Azokat szétosztották mindenkinek aszerint, amint kinek-kinek szüksége volt.</verse>
				<verse number="46">És minden nap egy akarattal, állhatatosan a templomban voltak és a kenyeret házanként megtörték. Nagy örömmel és tiszta szívvel részesültek az eledelben,</verse>
				<verse number="47">és dicsérték az Istent és az egész nép előtt kedvességet találtak. Az Úr pedig napról-napra gyarapította az egyházat azokkal, akik üdvösséget nyertek.</verse>
			</chapter>
			<chapter number="3">
				<verse number="1">Péter és János együtt mentek fel a templomba, az imádkozás órájára, kilenc órakor.</verse>
				<verse number="2">És egy férfit hoztak oda, aki születésétől fogva sánta volt. Ezt naponta oda szokták vinni a templomnak úgynevezett Ékes-kapujába, hogy a templomba menőktől alamizsnát kérjen.</verse>
				<verse number="3">Mikor ez látta, hogy Péter és János be akar menni a templomba, alamizsnát kért tőlük.</verse>
				<verse number="4">Ekkor Péter Jánossal együtt rátekintett és így szólt: Nézz ránk.</verse>
				<verse number="5">Ő tehát figyelmesen rájuk nézett abban a reményben, hogy valamit kap tőlük.</verse>
				<verse number="6">De Péter azt mondta: Ezüstöm és aranyom nincs, de amim van, azt adom neked: a Názáreti Jézus Krisztus nevében, — járj!</verse>
				<verse number="7">És jobbkezénél fogva felemelte, és azonnal megerősödött a lába és a bokája.</verse>
				<verse number="8">Felszökött, talpra állott és járt. Majd bement velük a templomba és dicsérte az Istent járkálva, szökellve.</verse>
				<verse number="9">És az egész nép látta őt, hogy jár és dicséri az Istent,</verse>
				<verse number="10">és felismerték, hogy ez volt az, aki alamizsnáért ült a templom Ékes-kapujában. És megteltek csodálkozással és megdöbbenéssel afelett, ami vele történt.</verse>
				<verse number="11">Miközben pedig ő állandóan Péter és János nyomában volt, az egész nép megdöbbenve összefutott hozzájuk az oszlopcsarnokba, amelyet Salamonénak neveznek.</verse>
				<verse number="12">Ennek láttára pedig Péter így szólt a néphez: Izrael férfiai, mit csodálkoztok ezen, vagy mit néztek úgy ránk, mintha tulajdon erőnkkel vagy kegyességünkkel műveltük volna azt, hogy ő járjon.</verse>
				<verse number="13">Ábrahám, Izsák és Jákob Istene, a mi atyáink Istene, megdicsőítette az ő Fiát, Jézust, akit ti elárultatok és megtagadtatok Pilátus előtt, bár ő ítéletével el akarta bocsátani.</verse>
				<verse number="14">Ti azonban azt a Szentet és Igazat megtagadtátok és azt kívántátok, hogy egy gyilkost bocsásson szabadon nektek,</verse>
				<verse number="15">az élet fejedelmét pedig megöltétek, azt, akit az Isten feltámasztott a halottak közül. Ennek mi tanúi vagyunk.</verse>
				<verse number="16">És az ő nevébe vetett hit által erősítette meg ő maga ezt, akit ti láttok és ismertek, és a tőle kapott hit adta vissza épségét, mindnyájatok szeme láttára.</verse>
				<verse number="17">De most, atyámfiai, tudom, hogy tudatlanságból cselekedtetek, mint a ti vezetőitek is.</verse>
				<verse number="18">Az Isten pedig így töltötte be mindazt, amit eleve hirdetett minden próféta szája által, hogy az ő Krisztusának szenvednie kell.</verse>
				<verse number="19">Tartsatok bűnbánatot és térjetek meg, hogy eltöröltessenek a ti bűneitek s így eljöjjenek az enyhülés napjai az Úrtól,</verse>
				<verse number="20">és elküldje Jézust, akit Krisztusul rendelt nektek</verse>
				<verse number="21">és akit az égnek kell magába fogadnia mindaddig, míg minden újjá nem teremtetik, amiről szól az Isten az ő szent prófétáinak szája által eleitől fogva.</verse>
				<verse number="22">Mert Mózes ezt mondta: Prófétát támaszt nektek az Úr, a ti Istenetek, atyátokfiai közül, mint engem: mindenben őt hallgassátok, amit csak mond nektek.</verse>
				<verse number="23">Lesz pedig, hogy minden lélek, amely nem hallgat arra a prófétára, ki fog irtatni a nép közül.</verse>
				<verse number="24">De a próféták is mindnyájan Sámueltől és a következőktől fogva, akik csak szóltak, e napokról jövendöltek.</verse>
				<verse number="25">Ti vagytok a prófétáknak és a szövetségnek fiai, amelyet Isten kötött a mi atyáinkkal, amikor így szólt Ábrahámnak: És a te magodban megáldatnak a föld nemzetségei mindnyájan.</verse>
				<verse number="26">Az Isten az ő Fiát elsősorban nektek támasztotta fel és elküldte őt, aki megáld titeket azáltal, hogy mindegyikőtök megtér a bűneiből.</verse>
			</chapter>
			<chapter number="4">
				<verse number="1">Míg azonban ők a néphez szóltak, odaléptek hozzájuk a papok és a templomi őrség parancsnoka meg a szadduceusok.</verse>
				<verse number="2">Nehezteltek ugyanis amiatt, hogy a népet tanítják és hirdetik a Jézusban a halottak közül való feltámadást.</verse>
				<verse number="3">És rájuk vetették a kezüket és őrizetbe vették őket másnapig. Mert már este volt.</verse>
				<verse number="4">Sokan pedig azok közül, akik hallgatták az igét, hittek. Így lett a férfiak száma mintegy ötezer.</verse>
				<verse number="5">Másnap pedig összegyűltek a főembereik, véneik és írástudóik Jeruzsálemben,</verse>
				<verse number="6">és Annás, a főpap, és Kajafás és János és Sándor s mind, akik a főpapi családból valók voltak.</verse>
				<verse number="7">És mikor őket középre állították, tudakozták tőlük: Micsoda hatalommal vagy micsoda név által cselekedtétek ti ezt?</verse>
				<verse number="8">Akkor Péter, Szentlélekkel megtelve, így felelt nekik: Ti, főemberei a népnek és ti vének, (A 8. versben a vének szó helyett egyes kéziratokban ez olvasható: Izraelnek vénei.)</verse>
				<verse number="9">ha minket e mai napon egy beteg emberen való jótétemény miatt vallattok, hogy miáltal gyógyult meg ez:</verse>
				<verse number="10">vegyétek tudomásul mindnyájan ti és Izrael egész népe, hogy a názáreti Jézus Krisztus neve által, akit ti megfeszítettetek, de akit Isten feltámasztott a halottak közül, ő általa áll előttetek ez az ember épségben.</verse>
				<verse number="11">Ez az a kő, amelyet ti, az építők megvetettetek, amely a szegelet fejévé lett.</verse>
				<verse number="12">És nincs senkiben másban üdvösség; mert nem adatott emberek között az ég alatt más név, amely által kellene megtartatnunk.</verse>
				<verse number="13">Mikor pedig látták Péternek és Jánosnak hitvalló bátorságát és megértették, hogy írástudatlan és egyszerű emberek, csodálkoztak. Fel is ismerték őket, hogy Jézussal voltak.</verse>
				<verse number="14">Mikor azonban látták, hogy a meggyógyult ember ott áll velük együtt, semmit sem szólhattak ellenük.</verse>
				<verse number="15">Mikor pedig kiküldték őket a gyűlésből, így tanácskoztak maguk között:</verse>
				<verse number="16">Mit cselekedjünk ezekkel az emberekkel? Mert hogy nyilvánvaló csoda történt általuk, ezt Jeruzsálem valamennyi lakosa tudja és mi sem tagadhatjuk.</verse>
				<verse number="17">De hogy tovább ne terjedjen a nép között, fenyegessük meg őket, hogy többé egy embernek se szóljanak a Jézus nevében;</verse>
				<verse number="18">Beszólították tehát őket és megparancsolták nekik, hogy egyáltalán ne szóljanak és ne tanítsanak Jézus nevében.</verse>
				<verse number="19">Péter és János azonban azt felelték nekik: Döntsétek el ti magatok, vajjon helyes-e az Isten előtt, ha inkább rátok hallgatunk, mint Istenre?</verse>
				<verse number="20">Mert nem tehetjük, hogy amiket láttunk és hallottunk, azokról ne szóljunk.</verse>
				<verse number="21">Amazok pedig nem találtak semmi módot, miként büntessék meg azokat; ezért újból megfenyegették és szabadon bocsátották őket a nép miatt, mert mindnyájan dicsőítették az Istent azért, ami történt.</verse>
				<verse number="22">Mert negyven évesnél idősebb volt az az ember, akin a gyógyításnak ez a csodája történt.</verse>
				<verse number="23">Miután pedig szabadon bocsátották őket, elmentek az övéikhez és elbeszélték mindazt, amit a papi fejedelmek és vének mondtak nekik.</verse>
				<verse number="24">Mikor pedig ezek hallották, egy szívvel-lélekkel felemelték szavukat az Istenhez és szóltak: Urunk, te teremtetted az eget, a földet, a tengert és mindent, ami azokban van.</verse>
				<verse number="25">Te mondtad a mi atyánknak, Dávidnak, a te szolgádnak szájával a Szentlélek által: Miért zúgolódnak a pogányok és gondolnak hiábavalókat a népek?</verse>
				<verse number="26">Felkeltek a föld királyai és a fejedelmek összegyűltek az Úr ellen és az ő Krisztusa ellen.</verse>
				<verse number="27">Mert valóban összegyűltek Heródes és Poncius Pilátus a pogányokkal és Izrael népével e városban a te szent Fiad, a Jézus ellen, akit te felkentél,</verse>
				<verse number="28">hogy vigyék mindazt, amikről a te kezed és tanácsod eleve elvégezte, hogy megtörténjenek.</verse>
				<verse number="29">Most azért, Urunk, tekints az ő fenyegetéseikre és add meg a te szolgáidnak, hogy teljes bátorsággal hirdessék a te igédet,</verse>
				<verse number="30">nyújtsd ki kezedé gyógyításra, hogy jelek is és csodák is történjenek a te szent Fiadnak, a Jézusnak neve által.</verse>
				<verse number="31">És miután könyörögtek, megrendült az a hely, ahol összegyűltek és megteltek mindnyájan Szentlélekkel, és az Isten igéjét bátorsággal hirdették.</verse>
				<verse number="32">A hivők sokaságának pedig szíve-lelke egy volt és senki semmi vagyonát nem mondta a magáénak, hanem mindenük közös volt.</verse>
				<verse number="33">És az apostolok nagy erővel tettek bizonyságot az Úr Jézus feltámadásáról és nagy kegyelem volt mindnyájukon.</verse>
				<verse number="34">Mert szűkölködő sem volt közöttük senki. Mert mindazok, akiknek szántóföldjük és házaik voltak, azokat eladták, az eladottak árát pedig elhozták,</verse>
				<verse number="35">és letették az apostolok lábainál, azután elosztották kinek-kinek, amint arra szüksége volt.</verse>
				<verse number="36">József is, akit az apostolok Barnabásnak neveztek el (ami lefordítva ezt jelenti: Vigasztalás fia), ez a ciprusi származású lévita,</verse>
				<verse number="37">mivel mezeje volt, azt eladta, a pénzt elhozta és az apostolok lábainál letette.</verse>
			</chapter>
			<chapter number="5">
				<verse number="1">Egy ember azonban, név szerint Anániás, Szatírával, az ő feleségével eladta birtokát,</verse>
				<verse number="2">ám feleségének is tudtával. annak árából félretett. Azután egy részét, elvitte és letette az apostolok lábai elé.</verse>
				<verse number="3">Péter azonban így szólt: Anániás, miért foglalta el a Sátán a te szívedet, hogy hazudjál a Szentléleknek és a szántóföld árából félretégy?</verse>
				<verse number="4">Nemde, ha el nem adod, neked maradt volna meg, és miután eladtad, nem a te hatalmadban volt-e az ára? Miért, hogy ezt cselekedted szívedben? Nem embereknek hazudtál, hanem az Istennek.</verse>
				<verse number="5">Mikor e szavakat Anániás meghallotta, lerogyott és meghalt. És mindazokban, akik ezt hallották, nagy félelem támadt.</verse>
				<verse number="6">Az ifjak pedig felkeltek, begöngyölték őt, azután kivitték és eltemették.</verse>
				<verse number="7">Mintegy három óra múlva a felesége, a történtekről mit-sem tudva, bement.</verse>
				<verse number="8">Szólt pedig neki Péter: Mondd meg nekem, vájjon ennyiért adtátok el a földet? Ő. pedig azt válaszolta: Igen, ennyiért.</verse>
				<verse number="9">Péter erre így szólt neki: Miért beszéltetek, össze, hogy az Úr Lelkét megkísértsétek? Íme, az ajtó előtt vannak azoknak lábai, akik eltemették a te férjedet és kivisznek téged.</verse>
				<verse number="10">És azonnal összerogyott lábainál és meghalt. Mikor az ifjak bejöttek, halva találták őt. Ekkor kivitték és eltemették a férje mellé.</verse>
				<verse number="11">És nagy félelem támadt az egész gyülekezetben és mindazokban, akik ezeket hallották.</verse>
				<verse number="12">Az apostolok keze által pedig sok jel és csoda történt a nép között. És mindnyájan egy akarattal Salamon oszlopcsarnokában tartózkodtak.</verse>
				<verse number="13">A többiek közül azonban senki sem mert közéjük elegyedni. De a nép dicsérte őket</verse>
				<verse number="14">és egyre inkább gyarapították számukat azok, akik hittek az Úrban, férfiak és nők seregestül,</verse>
				<verse number="15">úgyannyira, hogy az utcákra hordták ki a betegeket és hordozható ágyakra és fekvőhelyekre rakták le, hogy az arra elhaladó Péternek legalább az árnyéka ráessék valamelyikükre.</verse>
				<verse number="16">És a szomszéd városok sokasága is Jeruzsálembe gyűlt, hozva betegeket és tisztátalan lelkektől gyötörteket, akik mind meggyógyultak.</verse>
				<verse number="17">Akkor előállott a főpap és mind, akik vele voltak, azaz a szadduceusok pártja, és megteltek irigységgel.</verse>
				<verse number="18">És rávetették kezüket az apostolokra és közös tömlöcbe vetették őket.</verse>
				<verse number="19">De az Úr angyala éjtszaka megnyitotta a tömlöc ajtaját, kihozta őket, és így szólt:</verse>
				<verse number="20">Menjetek el, álljatok ki és hirdessétek a templomban a népnek ennek az Életnek minden beszédét.</verse>
				<verse number="21">Azok pedig ennek hallatára jókor reggel bementek a templomba és tanítottak. Mikor azután a főpap és akik vele voltak, megérkeztek, összehívták a tanácsot és Izrael népéből a vének gyűlését és elküldtek a tömlöcbe, hogy azokat elő hozzák.</verse>
				<verse number="22">De mikor a törvényszolgák odamentek, nem találták őket a tömlöcben. Visszatérve tehát jelentették:</verse>
				<verse number="23">A tömlöcöt ugyan nagy gondossággal bezárva találtuk, az őrök is ott álltak kívül az ajtó előtt; mikor azonban az ajtót kinyitottuk, bent senkit sem találtunk.</verse>
				<verse number="24">Amint pedig meghallották e szavakat, a templomőrség parancsnoka és a papi fejedelmek zavarban voltak azok miatt, hogy vajjon mi lesz ebből.</verse>
				<verse number="25">Eljött pedig valaki, és hírül adta nekik: íme azok a férfiak, akiket tömlöcbe vetettetek, a templomban állanak és tanítják a népet.</verse>
				<verse number="26">Ekkor elment a parancsnok a törvényszolgákkal s előhozták őket, de erőszak nélkül. Féltek ugyanis a néptől, hogy megkövezi őket.</verse>
				<verse number="27">Előhozták pedig őket, odaállították a tanács elé és megkérdezte tőlük a főpap:</verse>
				<verse number="28">Szigorú paranccsal meghagytuk nektek, hogy ne tanítsatok a Jézus nevében és íme betöltöttétek egész Jeruzsálemet tanításotokkal és ránk akarjátok hárítani ennek az embernek a vérét.</verse>
				<verse number="29">Péter azonban és az apostolok így feleitek: Istennek kell inkább engedelmeskedni, mint az embereknek.</verse>
				<verse number="30">A mi atyáink Istene feltámasztotta Jézust, akit ti fára függesztve megöltetek.</verse>
				<verse number="31">Ezt az Isten fejedelemmé és megváltóvá emelte jobbjával, hogy Izraelnek megtérést és bűnbocsánatot adjon.</verse>
				<verse number="32">És mi vagyunk a tanúi ezeknek az eseményeknek és a Szentlélek is, akit az Isten adott azoknak, akik neki engedelmeskednek.</verse>
				<verse number="33">Mikor pedig ezeket hallották, fogaikat csikorgatták és arról tanácskoztak, hogy megölik őket.</verse>
				<verse number="34">Felkelt azonban a tanácsban egy farizeus, névszerint Gamáliel, az egész nép előtt tisztelt törvénytudó és megparancsolta, hogy egy kis időre vezessék ki az embereket.</verse>
				<verse number="35">És így szólt hozzájuk: Izraelita férfiak, vegyétek jól fontolóra, hogy mit akartok ezekkel az emberekkel cselekedni.</verse>
				<verse number="36">Mert kevés idővel ezelőtt felkelt Teudás, és azt állította, hogy ő valaki. Körülbelül négyszáz ember csatlakozott hozzá. Őt megölték és mindazok, akik követték, szétszóródtak és semmivé lettek.</verse>
				<verse number="37">Ezután felkelt a galileai Júdás az összeírás idején és sok népet maga után csábított. Ez is elveszett és mindazok, akik hozzá szegődtek, szétszóródtak.</verse>
				<verse number="38">Most is azt tanácsolom nektek, ne bántsátok ezeket az embereket, és hagyjatok nekik békét. Mert ha embertől van ez a tanács vagy ez a dolog, semmivé lesz.</verse>
				<verse number="39">Ha ellenben Istentől van, ti nem veszthetitek el őket, — hogy esetleg isten ellen harcolóknak is ne találtassatok.</verse>
				<verse number="40">Engedtek azért neki és miután előszólították az apostolokat, megverették őket és megparancsolták, hogy Jézus nevében ne szóljanak azután szabadon bocsátották őket.</verse>
				<verse number="41">Ők tehát örömmel távoztak a tanács elől, hogy méltóknak ítéltettek arra, hogy az ő nevéért gyalázatot szenvedjenek.</verse>
				<verse number="42">És minden nap a templomban és házanként nem szűntek meg tanítani és hirdetni Jézust, a Krisztust.</verse>
			</chapter>
			<chapter number="6">
				<verse number="1">Azokban a napokban pedig, mikor a tanítványok száma gyarapodott, a görögül beszélő zsidók között zúgolódás támadt a héberek ellen, hogy a közülük való özvegyasszonyokat mellőzik a mindennapi szolgálatnál.</verse>
				<verse number="2">Ezért a tizenkettő összegyűjtötte a tanítványok sokaságát és így szólt: Nem helyes, hogy mi az Isten igéjét elhanyagoljuk az asztalok körül való szolgálatért.</verse>
				<verse number="3">Válasszatok azért, atyámfiai, magatok közül hét férfit, akiknek jó bizonyságuk van, akik telve annak Lélekkel és bölcsességgel, hogy rájuk bízzuk ezt a feladatot.</verse>
				<verse number="4">Mi pedig állandóan az imádkozással és az igehirdetés szolgálatával foglalatoskodunk.</verse>
				<verse number="5">És helyeselte ezt a beszédet az egész sokaság, és ekkor kiválasztották Istvánt, aki hittel és Szentlélekkel teljes férfiú volt, Fülöpöt, Prohorust, Nikánort, Tiniont, Pármenást és Nikolaust, aki antiókhiai prozelita volt:</verse>
				<verse number="6">ezeket az apostolok elé állították és ők, miután imádkoztak, rájuk tették a kezüket.</verse>
				<verse number="7">És az Isten igéje terjedt és a tanítványok száma erősen gyarapodott Jeruzsálemben. És a papok közül is nagyon sokan engedelmeskedtek a hitnek.</verse>
				<verse number="8">István pedig, aki teljes volt kegyelemmel és erővel, nagy csodákat és jeleket cselekedett a nép között.</verse>
				<verse number="9">Előállottak azonban némelyek azok közül, akik a szabadosok, ciréneiek, alexandriaiak, ciliciaiak és ázsia-beliek zsinagógájához tartoztak és vitatkoztak Istvánnal.</verse>
				<verse number="10">De nem állhattak ellene annak a bölcsességnek és Léleknek, amellyel beszélt.</verse>
				<verse number="11">Akkor felbujtottak néhány embert, akik így szóltak: Hallottuk, hogy ő káromló beszédeket mondott Mózes ellen és az Isten ellen.</verse>
				<verse number="12">És fellázították a népet, a véneket és az írástudókat és rárohanva, magukkal ragadták őt és a tanács elé vitték.</verse>
				<verse number="13">Hamis tanúkat is állítottak, akik ezt mondták: Ez az ember nem szűnik meg káromló beszédeket mondani e szent hely és a törvény ellen.</verse>
				<verse number="14">Mert hallottuk, mikor azt mondta: az a názáreti Jézus lerontja ezt a helyet és megváltoztatja azokat a szokásokat, amelyeket Mózes hagyott reánk.</verse>
				<verse number="15">Ekkor a tanácsban ülők mindnyájan rátekintettek és olyannak látták az arcát, mint egy angyalét.</verse>
			</chapter>
			<chapter number="7">
				<verse number="1">Szólott pedig a főpap: Csakugyan így van ez?</verse>
				<verse number="2">Ő pedig ezt mondta: Férfiak, atyámfiai és atyák, halljátok meg! A dicsőség Istene megjelent a mi atyánknak, Ábrahámnak, mikor Mezopotámiában tartózkodott, mielőtt áttelepedett Háránba,</verse>
				<verse number="3">és így szólt neki: Menj ki a te földedről és a te nemzetséged közül és jöjj arra a földre, amelyet mutatok neked.</verse>
				<verse number="4">Akkor kiment a kaldeusok földjéről, áttelepedett Háránba; és onnét, miután az atyja meghalt, Isten kihozta őt erre a földre, amelyen ti most laktok.</verse>
				<verse number="5">És nem adott neki abban egy talpalatnyi örökséget sem; és azt ígérte, hogy neki adja azt birtokul és az ő magvának ő utána, holott nem volt gyermeke.</verse>
				<verse number="6">Úgy szólt pedig az Isten, hogy az ő magva zsellér lesz idegen földön és szolgálat alá vetik és nyomorgatják négyszáz esztendeig.</verse>
				<verse number="7">De azt a népet, amelynek szolgálnak, én megítélem, — mondta az Isten — és ezek után kijönnek és szolgálnak nekem ezen a helyen.</verse>
				<verse number="8">És adta neki a körülmetélés szövetségét. Így született az ő fia, Izsák,, akit körülmetélt nyolcadnapra, és Izsák fia Jákob és Jákobé a tizenkét pátriárka.</verse>
				<verse number="9">A pátriárkák pedig irigységből eladták Józsefet Egyiptomba, de az Isten vele volt</verse>
				<verse number="10">és megszabadította őt minden nyomorúságából és adott neki kedvességet és bölcsességet Egyiptom királya, a fáraó, előtt. Ez kormányzóul rendelte őt Egyiptom és az ő egész háza fölé.</verse>
				<verse number="11">Azután éhínség következett Egyiptom és Kánaán egész földjére és nagy nyomorúság, úgyhogy a mi atyáink nem találtak eledelt.</verse>
				<verse number="12">Mikor pedig meghallotta Jákob, hogy Egyiptomban még van élelem, elküldte először a mi atyáinkat.</verse>
				<verse number="13">A második alkalommal megismertette magát József az Ő testvéreivel, úgyhogy ismeretessé lett József származása a fáraó előtt.</verse>
				<verse number="14">És József érte küldött és magához hívatta atyját, Jákobot és egész, hetvenöt lélekből álló nemzetségét.</verse>
				<verse number="15">Így ment le Jákob Egyiptomba; ott halt meg ő és a mi atyáink.</verse>
				<verse number="16">Onnan Sikembe vitték és ott helyezték el abba a sírba, amelyet Ábrahám vásárolt ezüst pénzen Einmór fiaitól Sikemben.</verse>
				<verse number="17">Mikor pedig elközelgett az ígéret ideje, amelyet Isten esküvel ígért Ábrahámnak, megnövekedett a nép és megsokasodott Egyiptomban,</verse>
				<verse number="18">amíg csak más király nem támadt Egyiptomban, aki nem ismerte Józsefet.</verse>
				<verse number="19">Ez a mi nemzetségünkkel álnokul bánt, sanyargatta a mi atyáinkat, hogy magzataikat kitegyék, hogy azok ne maradjanak életben.</verse>
				<verse number="20">Akkor született Mózes, aki kedves volt az Isten előtt. Ezt három hónapig atyja házában tartották.</verse>
				<verse number="21">Mikor pedig kitették, a fáraó leánya magához vette és felnevelte őt saját fiaként.</verse>
				<verse number="22">És megtanították Mózest az egyiptomiak minden bölcsességére, úgyhogy hatalmas volt beszédeiben és cselekedeteiben.</verse>
				<verse number="23">Mikor pedig negyvenedik évét betöltötte, arra indította a szíve, hogy meglátogassa atyjafiait, az izraelitákat.</verse>
				<verse number="24">És mikor látta, hogy az egyiket bántalmazzák, megvédte azt és megölte az egyiptomit, bosszút állott azért, akit bántalommal illettek.</verse>
				<verse number="25">És azt gondolta, hogy atyjafiai majd megértik, hogy Isten az ő keze által ad nekik szabadulást; de azok nem értették meg.</verse>
				<verse number="26">Másnap meg olyankor jelent meg közöttük, mikor összevesztek és békességre intette őket: Férfiak, ti atyafiak vagytok; miért bántjátok egymást?</verse>
				<verse number="27">De az, aki az ő felebarátját bántalmazta, így utasította őt el: Ki tett téged fejedelemmé és bíróvá közöttünk?</verse>
				<verse number="28">Csak nem akarsz engem is megölni, mint ahogy megölted tegnap az egyiptomit?</verse>
				<verse number="29">E beszédre Mózes elmenekült és jövevény lett Midián földjén, ahol két fia született.</verse>
				<verse number="30">És negyven esztendő elteltével megjelent neki a Sinai hegy pusztájában az Úr angyala a csipkebokor tüzes lángjában.</verse>
				<verse number="31">Mikor meglátta Mózes, elcsodálkozott ezen a látomáson. De mikor odament, hogy megszemlélje, így hangzott az Úr szava hozzá:</verse>
				<verse number="32">Én vagyok a te atyáidnak Istene, Ábrahámnak Istene, Izsáknak Istene és Jákobnak Istene. Mózes pedig megrémült és nem mert odanézni.</verse>
				<verse number="33">Az Úr pedig így szólt neki: Oldozd le lábadról sarudat, mert a hely, amelyen állasz, szent föld.</verse>
				<verse number="34">Jól láttam népemnek nyomorúságát Egyiptomban, hallottam sóhajtozásukat és azért szállottam le, hogy megszabadítsam őket. Most azért jöjj: elküldelek téged Egyiptomba.</verse>
				<verse number="35">Ezt a Mózest, akit megtagadtak e szavakkal: Ki tett téged fejedelemmé és bíróval ezt az Isten fejedelmül és szabadítóul küldte angyal keze által, aki megjelent neki a csipkebokorban.</verse>
				<verse number="36">Ez hozta ki őket, csodákat és jeleket tett Egyiptom földjén és a Vörös-tengeren és a pusztában negyven esztendeig.</verse>
				<verse number="37">Ez az a Mózes, aki Izrael fiainak ezt mondta: Prófétát támaszt majd nektek az Isten atyátok fiai közül olyat, mint én.</verse>
				<verse number="38">Ez az, aki ott volt a gyülekezettel a pusztában a Sinai hegyen vele beszélő angyallal és a mi atyáinkkal, aki élő igéket vett, hogy velünk közölje.</verse>
				<verse number="39">A mi atyáink nem akartak engedelmeskedni neki, hanem eltaszították maguktól és szívükben Egyiptom felé fordultak.</verse>
				<verse number="40">És ezt mondták Áronnak: Készíts nekünk isteneket, akik előttünk járjanak, mert nem tudjuk, mi történt ezzel a Mózessel, aki minket Egyiptom földjéről kihozott.</verse>
				<verse number="41">És borjúképet készítettek azokban a napokban és áldozatot vittek a bálványnak és gyönyörködtek kezük alkotásaiban.</verse>
				<verse number="42">Az Isten pedig elfordult és odaadta őket, hogy szolgáljanak az ég seregének, amint meg van írva a próféták könyvében: Vájjon áldozati barmokat és áldozatokat hoztatok-e nekem negyven esztendeig a pusztában, Izrael házal</verse>
				<verse number="43">Sőt inkább hordoztátok a Mólok sátorát és a ti isteneteknek, Romfának csillagát, a képéket, amelyeket készítettetek, hogy azokat imádjátok: elviszlek azért titeket Babilonon túl.</verse>
				<verse number="44">A tanúbizonyság sátora pedig a mi atyáinknál volt a pusztában, amint parancsolta az, aki azt mondta Mózesnek, hogy azt ama mintára készítse, amelyet látott.</verse>
				<verse number="45">Ezt a mi atyáink átvették, be is hozták Józsuával, mikor hatalmukba vették a pogányok földjét, akiket kiűzött az Isten a mi atyáink színe elől. így volt ez egészen Dávidnak napjaiig.</verse>
				<verse number="46">Ez kegyelmet talált az Isten előtt és könyörgött, hogy hajlékot találhasson Jákob Istenének.</verse>
				<verse number="47">Házat azonban Salamon épített neki.</verse>
				<verse number="48">De a Magasságos nem kézzel csinált templomban lakik, amint a próféta mondja:</verse>
				<verse number="49">A menny az én királyi székem, a föld pedig lábam zsámolya. Milyen házat építhettek nekem? azt mondja az Úr. Vagy melyik az én nyugalmam helye?</verse>
				<verse number="50">Nem az én kezem alkotta-e mindezeket?</verse>
				<verse number="51">Kemény nyakú és körülmetéletlen szívű és fülű emberek, ti mindenkor ugyanúgy ellene szegültök a Szentléleknek, mint atyáitok.</verse>
				<verse number="52">A próféták közül kit nem üldöztek a ti atyáitok? És megölték azokat, akik előre hirdették annak az igaznak eljövetelét, akinek most árulóivá és gyilkosaivá lettetek ti,</verse>
				<verse number="53">akik a törvényt angyalok rendelésére vettétek és mégsem tartottátok meg.</verse>
				<verse number="54">Mikor pedig ezeket hallották, nagy haragra lobbantak szívükben és fogaikat csikorgatták ellene.</verse>
				<verse number="55">Ő azonban teljes volt Szentlélekkel, a mennyre függesztette tekintetét, látta Isten dicsőségét és Jézust Istennek jobbja felől állani,</verse>
				<verse number="56">és szólt: íme látom a megnyílt eget és az Ember Fiát Isten jobbja felől állani.</verse>
				<verse number="57">Ekkor azok hangosan kiáltoztak, fülüket bedugták és egyakarattal rárohantak;</verse>
				<verse number="58">majd kiűzték őt a városból, és megkövezték. A tanúk pedig felsőruháikat egy Saul nevű ifjú lábához rakták le.</verse>
				<verse number="59">Így kövezték meg Istvánt, aki imádkozott és ezt mondta: Uram, Jézus, vedd magadhoz az én lelkemet!</verse>
				<verse number="60">Majd térdre esve, hangosan így kiáltott: Uram, ne tulajdonítsd nekik ezt a bűnt! És amikor ezt mondotta, elaludt.</verse>
			</chapter>
			<chapter number="8">
				<verse number="1">Saul pedig szintén helyeselte az ő megölését. És azon a napon nagy üldözés támadt a jeruzsálemi gyülekezet ellen, úgyhogy az apostolokat kivéve mindnyájan szétszóródtak Júdea és Samária vidékeire.</verse>
				<verse number="2">Istvánt pedig kegyes férfiak eltemették és nagyon megsiratták.</verse>
				<verse number="3">Saul pedig pusztította az egyházat, házról házra járt, elővonszolt férfiakat, nőket és tömlöcbe vetette azokat.</verse>
				<verse number="4">Azok tehát szétszóródtak, elmentek, és hirdették az igét.</verse>
				<verse number="5">Fülöp pedig lement Samária egyik városába, és hirdette nekik a Krisztust.</verse>
				<verse number="6">És a sokaság szívvel-lélekkel figyelt azokra, amiket Fülöp mondott, mikor hallotta és látta a jeleket, amelyeket cselekedett.</verse>
				<verse number="7">Mert sokakból, akikben tisztátalan lelkek voltak, azok nagy kiáltozással kimentek. Sok gutaütött és sánta pedig meggyógyult,</verse>
				<verse number="8">és nagy öröm támadt abban a városban.</verse>
				<verse number="9">Egy Simon nevű ember már régebben varázslással foglalkozott abban a városban és megigézte Samária népét, mert valami rendkívül nagynak állította magát.</verse>
				<verse number="10">Kicsinytől nagyig mindenki figyelt rá és azt mondták: Ez az Istennek ama „csodaereje\, amelyet,,nagy”-nak mondanak.</verse>
				<verse number="11">Azért figyeltek rá, mivel már jó ideje ámította őket varázslásával.</verse>
				<verse number="12">De miután hittek Fülöpnek, aki az Isten országáról és a Jézus Krisztus nevéről szóló evangéliomot hirdette, megkeresztelkedtek, mind a férfiak, mind a nők.</verse>
				<verse number="13">És Simon maga is hitt, megkeresztelkedett, állhatatosan Fülöppel maradt és csodálkozott, látva a jeleket és nagy csodákat, amelyek történtek.</verse>
				<verse number="14">Mikor pedig a Jeruzsálemben levő apostolok meghallották, hogy Samária befogadta az Isten igéjét, elküldöttek hozzájuk Pétert és Jánost.</verse>
				<verse number="15">Mikor ezek lementek, könyörögtek értük, hogy vegyenek Szentlelket.</verse>
				<verse number="16">Mert még senkire közülük nem szállott rá, csak meg voltak keresztelve az Úr Jézus nevére.</verse>
				<verse number="17">Akkor kezüket rájuk tették, és azok vették a Szentlelket.</verse>
				<verse number="18">Mikor pedig látta Simon, hogy a Szentlélek az apostolok kézrátétele által adatik, pénzt kínált nekik,</verse>
				<verse number="19">és azt mondta: Adjátok nekem is ezt a hatalmat, hogy akire ráteszem a kezem, Szentlelket vegyen.</verse>
				<verse number="20">De Péter így szólt neki: Vesszen a pénzed veled együtt, mivel azt gondoltad, hogy az Isten ajándéka pénzen megvehető.</verse>
				<verse number="21">Nincs neked részed, sem örökséged ebben a dologban, mert a szíved nem tiszta az Isten előtt.</verse>
				<verse number="22">Térj meg azért ebből a gonoszságodból és kérd az Urat, talán megbocsátja szíved gondolatát.</verse>
				<verse number="23">Mert látom, hogy keserű méregben és az álnokság kötelékében leledzel.</verse>
				<verse number="24">Simon pedig ezt felelte: Könyörögjetek értem az Úrnak, hogy semmi ne jöjjön rám azokból, amiket mondtatok.</verse>
				<verse number="25">Azok tehát, miután bizonyságot tettek és hirdették az Úr igéjét, visszafordultak Jeruzsálembe és a samaritánusok sok falujában prédikálták az evangéliumot.</verse>
				<verse number="26">Az Úr angyala pedig így szólt Fülöpnek: Kelj fel és menj dél felé, arra az útra, amely Jeruzsálemből Gázába megy alá. Járatlan ez.</verse>
				<verse number="27">Ekkor felkelt és elment. És íme volt egy szerecsen férfi, a szerecsenek királyasszonyának, a kandakénak udvari főembere és egész kincstárának felügyelője, aki felment imádkozni Jeruzsálembe.</verse>
				<verse number="28">Ez visszatérőben kocsiján ült és Ésaiás prófétát olvasta.</verse>
				<verse number="29">Szólt pedig a Lélek Fülöpnek: Menj oda és csatlakozzál ehhez a kocsihoz.</verse>
				<verse number="30">Fülöp ekkor odafutott és hallotta, amint Ésaiás prófétát olvasta és megkérdezte: vajjon érted-e, amit olvasol?</verse>
				<verse number="31">Ő pedig ezt válaszolta: Hogyan érteném, ha valaki meg nem magyarázza nekem? És kérte Fülöpöt, hogy szálljon fel és üljön melléje.</verse>
				<verse number="32">Az írásnak az a szakasza pedig, amelyet olvasott, ez volt: Mint juh, mészárszékre vitetett, és mint ahogyan a bárány néma az ő nyírója előtt, úgy nem nyitotta meg száját,</verse>
				<verse number="33">Mikor megalázta magát, ítélete elvétetett róla. Az ő nemzetségét pedig ki sorolja fel? Mert elvétetik a földről az ő élete.</verse>
				<verse number="34">Ekkor az udvari főember így szólt Fülöpnek: Kérlek, kiről mondja ezt a próféta? Magáról vagy másvalakiről?</verse>
				<verse number="35">Fülöp pedig megnyitotta száját, és elkezdve ezen az íráson, hirdette neki Jézust.</verse>
				<verse number="36">Amint így az úton tovább haladtak, vízhez értek. És szólt az udvari főember: ímhol a víz! Mi gátol engem, hogy megkeresztelkedjem?</verse>
				<verse number="37">Fülöp pedig azt mondta: Ha teljes szívedből hiszel, akkor lehet. Az pedig így válaszolt: Hiszem, hogy Jézus Krisztus az Isten Fia.</verse>
				<verse number="38">És megállíttatta a kocsit és mind a ketten leszálltak a vízbe, Fülöp és az udvari főember; és megkeresztelte őt.</verse>
				<verse number="39">De mikor a vízből kiléptek, az Úr Lelke elragadta Fülöpöt, úgyhogy az udvari főember nem látta többé, és továbbment az útján örömmel.</verse>
				<verse number="40">Fülöp pedig egyszerre csak Azótusba került és szertej árva, hirdette az evangéliomot minden városnak, míg Cézáreába nem ért.</verse>
			</chapter>
			<chapter number="9">
				<verse number="1">Saul pedig még fenyegetéstől és öldökléstől lihegve az Úr tanítványai ellen, elment a főpaphoz,</verse>
				<verse number="2">és leveleket kért tőle Damaskusba a zsinagógákhoz, hogy ha olyanokat talál, akik ennek az útnak követői, akár férfiakat, akár nőket, fogva vigye Jeruzsálembe.</verse>
				<verse number="3">És amint ment, történt, hogy közeledett Damaskushoz és nagy hirtelen mennyei világosság sugározta őt körül.</verse>
				<verse number="4">És földre esve, szót hallott, amely ezt mondta neki: Saul, Saul, miért üldözöl engem?</verse>
				<verse number="5">És így felelt: Kicsoda vagy, Uram? Ő pedig ezt mondta: Én vagyok Jézus, akit te üldözöl. (Az 5. vers végére egyes fordításokba a 26. rész 14. verséből még beírták: Nehéz neked az ösztöke ellen rugódoznod.)</verse>
				<verse number="6">De kelj fel, menj be a városba és majd megmondják neked, mit kell cselekedned.</verse>
				<verse number="7">A vele utazó férfiak pedig némán álltak, mivel hallották ugyan a szót, de senkit sem láttak.</verse>
				<verse number="8">Saul pedig felkelt a földről, de mikor szemét kinyitotta, semmit sem látott; ezért kézenfogva vezették be Damaskusba.</verse>
				<verse number="9">És három napig nem látott, nem evett és nem ivott.</verse>
				<verse number="10">Volt pedig egy tanítvány Damaskusban, névszerint Anániás, akihez az Úr így szólt látomásban: Anániás! Ő pedig ezt mondta: Íme, itt vagyok, Uram,</verse>
				<verse number="11">Az Úr pedig így szólt neki: Kelj fel, menj el az Egyenes utcába és Júdás házában kérdezősködjél egy Saul nevű tárzusi ember felől; mert íme ő imádkozik,</verse>
				<verse number="12">és látomásban úgy látta, hogy egy Anániás nevű férfi jön be és teszi rá a kezét, hogy újból lásson.</verse>
				<verse number="13">Anániás azonban ezt felelte: Uram, sok embertől hallottam e férfi felől, mennyi gonoszságot művelt Jeruzsálemben a te szentjeid ellen.</verse>
				<verse number="14">És itt is meghatalmazása van a papi fejedelmektől, hogy mindazokat megkötözze, akik a te nevedet segítségül hívják.</verse>
				<verse number="15">Szólt pedig neki az Úr: Menj el, mert ő választott edényem, hogy hordozza az én nevemet a pogányok és királyok és Izrael fiai előtt.</verse>
				<verse number="16">Mert én megmutatom majd neki, mennyit kell szenvednie az én nevemért.</verse>
				<verse number="17">Ekkor Anániás elment és belépve a házba, rátette a kezét és ezt mondta: Atyámfia, Saul, az Úr küldött engem, Jézus, aki megjelent neked az úton, amelyen jöttél, hogy újból láss és megteljesedjél Szentlélekkel.</verse>
				<verse number="18">És egyszerre mintha pikkelyek estek volna le szeméről, újból látott. Ekkor felkelt és megkeresztelkedett.</verse>
				<verse number="19">És miután evett, megerősödött. Ezután néhány napig a damaskusi tanítványokkal volt.</verse>
				<verse number="20">És azonnal hirdette a zsinagógákban Jézust, hogy ő az Isten Fia,</verse>
				<verse number="21">És mindnyájan megdöbbentek, akik hallották és szóltak: Nem ez-é az, aki pusztította Jeruzsálemben azokat, akik ezt a nevet hívják segítségül és ide is azért jött, hogy fogva vigye őket a papi fejedelmekhez?</verse>
				<verse number="22">Saul azonban mindjobban megteljesedett erővel és zavarba hozta a damaskusi zsidókat, mert erősen bizonyította, hogy ez a Krisztus.</verse>
				<verse number="23">Több nap elteltével. azonban a zsidók tanácsot tartottak, hogy megöljék.</verse>
				<verse number="24">Saulusnak azonban tudomására jutott az ő fondorlatuk. És őrizték a kapukat éjjel-nappal, hogy megöljék.</verse>
				<verse number="25">A tanítványok pedig éjjel magukhoz vették őt és alábocsátották a kőfalon, kosárban eresztve le.</verse>
				<verse number="26">Mikor pedig Saul Jeruzsálembe érkezett, a tanítványokhoz próbált csatlakozni; de mindnyájan féltek tőle, mivel nem hitték, hogy ő tanítvány.</verse>
				<verse number="27">Barnabás azonban maga mellé vette őt, elvitte az apostolokhoz és elbeszélte nekik, hogyan látta az úton az Urat, miként beszélt vele és mimódon tanított Damaskusban nagy bátorsággal a Jézus nevében.</verse>
				<verse number="28">És ki- és bejáratos volt köztük Jeruzsálemben.</verse>
				<verse number="29">Nagy bátorsággal tanított az Úr nevében, és beszélt, sőt vitázott a görögül beszélő zsidókkal; azok pedig igyekeztek őt megölni.</verse>
				<verse number="30">Mikor azonban ezt az atyafiak megtudták, levitték őt Cézáreába és elküldték Tárzusba.</verse>
				<verse number="31">Az egyháznak tehát egész Júdeában, Galileában és Samáriában békessége volt és épült. Az Úr félelmében járt és a Szentlélek vigasztalása által egy re gyarapodott.</verse>
				<verse number="32">Történt pedig, hogy Péter, miután mindnyájukat sorra járta, elment a Liddában lakó szentekhez is.</verse>
				<verse number="33">Talált pedig ott egy Éneás nevű embert, aki nyolc esztendő óta ágyban feküdt gutaütötten.</verse>
				<verse number="34">És szólt neki Péter: Éneás, meggyógyít téged a Jézus Krisztus. Kelj fel, vesd meg magad az ágyadat. És nyomban felkelt.</verse>
				<verse number="35">És látták őt mindnyájan a Liddában és Sárónban lakók, akik megtértek az Úrhoz.</verse>
				<verse number="36">Joppéban pedig volt egy nőtanítvány, névszerint Tábita, ami lefordítva ezt jelenti: Dorkás, azaz: zerge. Ez gazdag volt jócselekedetekben és alamizsnákban, amelyeket osztogatott.</verse>
				<verse number="37">Azokban a napokban pedig megbetegedett és meghalt; és miután megmosták, kiterítették a felső szobában.</verse>
				<verse number="38">Lidda pedig közel volt Joppéhoz, és mikor a tanítványok hallották, hogy Péter ott van, két férfit küldtek hozzá azzal a kéréssel: Jöjj késedelem nélkül hozzánk!</verse>
				<verse number="39">Ekkor Péter felkelt és elment velük. Mihelyt odaért, felvezették őt a felső szobába és eléje álltak az özvegyasszonyok mindnyájan, sírva mutogatták a ruhákat és öltözeteket, amelyeket Dorkás készített, amíg velük együtt volt.</verse>
				<verse number="40">Péter pedig mindenkit kiküldött, azután térdre esett és imádkozott. Majd a holttesthez fordulva így szólt: Tábita, kelj fel! Az pedig felnyitotta szemét és mikor meglátta Pétert, felült.</verse>
				<verse number="41">Ez odanyújtotta neki a kezét, talpra állította, beszólította a szenteket és özvegyeket és élve vezette őt eléjük.</verse>
				<verse number="42">És tudomást szerzett erről az egész Joppe, és sokan hittek az Úrban.</verse>
				<verse number="43">Ezután több napig ott maradt Joppéban egy Simon nevű tímárnál.</verse>
			</chapter>
			<chapter number="10">
				<verse number="1">Volt pedig Cézáreában egy Kornélius nevű férfiú, százados, az úgynevezett itáliai csapatból.</verse>
				<verse number="2">Ez kegyes és istenfélő ember volt egész házanépével együtt, sok alamizsnát osztogatott a népnek és szüntelen könyörgött Istenhez.</verse>
				<verse number="3">Ez az ember világosan látta látomásában a napnak mintegy kilencedik órája körül, hogy az Isten angyala bemegy hozzá és ezt mondja neki: Kornélius!</verse>
				<verse number="4">Ő pedig rátekintett és megrémültén így szólt: Mit kívánsz, Uram? Az pedig így válaszolt neki: A te imádságaid és alamizsnáid felszálltak Isten elé emlékeztetőül.</verse>
				<verse number="5">Most azért küldj Joppéba embereket és hívasd magadhoz Simont, akit Péternek hívnak.</verse>
				<verse number="6">Egy Simon nevű tímárnál van szálláson, akinek háza a tengerparton van.</verse>
				<verse number="7">Amint pedig elment az angyal, aki vele beszélt, szólított kettőt a szolgái közül és egy kegyes katonát azok közül, akik hűségesen szolgálták.</verse>
				<verse number="8">És miután mindent elmondott nekik, elküldötte őket Joppéba.</verse>
				<verse number="9">Másnap pedig, míg azok úton voltak és közeledtek a városhoz, felment Péter a ház felső részére imádkozni, hat óra tájban.</verse>
				<verse number="10">Közben azonban megéhezett és enni kívánt. De míg az ételt készítették, elragadtatás szállta meg,</verse>
				<verse number="11">és látta, hogy az ég megnyílik és valami nagy lepedőhöz hasonló edényféle, négy sarkánál fogva lebocsátva, ereszkedik a földre.</verse>
				<verse number="12">Ebben ott volt a föld mindenféle négylábú csúszó-mászó állata és az égi madarak.</verse>
				<verse number="13">Majd szó hangzott őhozzá: Kelj fel, Péter; vágd le és egyél!</verse>
				<verse number="14">Péter azonban így szólt: Semmiképpen sem, Uram, mert én soha semmiféle közönségeset vagy tisztátalant nem ettem</verse>
				<verse number="15">És ismét szó hangzott hozzá másodszor is: Amit az Isten tisztává tett, azt te ne tartsd tisztátalannak.</verse>
				<verse number="16">Ez pedig három ízben történt így s azután az edény azonnal felvitetett az égbe.</verse>
				<verse number="17">Amint pedig Péter magában tűnődött, hogy mi lehet az a látomás, amelyet látott, íme a férfiak, akiket Kornélius küldött, megtudakolták Simon házát, ott álltak a kapu előtt.</verse>
				<verse number="18">És bekiáltva, kérdezősködtek, hogy vajjon Simon, akit Péternek hívnak, ott van-e szálláson.</verse>
				<verse number="19">És míg Péter a látomás felől gondolkodott, így szólt hozzá a Lélek: Íme, három férfi keres téged.</verse>
				<verse number="20">Kelj fel azért, menj le és minden habozás nélkül menj el velük, mert én küldtem őket.</verse>
				<verse number="21">Péter tehát lement a férfiakhoz és így szólt hozzájuk: Íme, én vagyok az, akit kerestek. Mi járatban vagytok?</verse>
				<verse number="22">Ők pedig szóltak: Kornélius százados, igaz és istenfélő férfiú, aki mellett az egész zsidó nép jó bizonyságot tesz, egy szent angyaltól azt az utasítást kapta, hogy hívasson téged a házához és meghallgassa, ami mondanivalód van.</verse>
				<verse number="23">Péter pedig behívta és szállásra fogadta őket. Másnap pedig felkelt Péter és elment velük, sőt a joppéi atyafiak közül is velük mentek némelyek.</verse>
				<verse number="24">Így jutottak el másnap Cézáreába. Kornélius pedig összegyűjtötte rokonait és jóbarátait, és már várta őket</verse>
				<verse number="25">És amint Péter belépett, Kornélius eléje ment és imádattal borult lábához.</verse>
				<verse number="26">Péter azonban felemelte és ezt mondta: Kelj fel. én magam is ember vagyok.</verse>
				<verse number="27">És beszélgetve vele, bement és sok embert talált ott együtt,</verse>
				<verse number="28">akiknek ezt mondta: Ti tudjátok, menynyire tilalmas zsidónak más nemzetbelivel barátkozni, vagy ahhoz bemenni. De nekem az Isten megmutatta, hogy senkit se mondjak közönséges vagy tisztátalan embernek.</verse>
				<verse number="29">Ezért el is jöttem ellenmondás nélkül, mivel hívtál. Kérdeni tehát: miért hívattatok engem?</verse>
				<verse number="30">És Kornélius így szólt: Negyednapja körülbelül ebben az órában, kilenc órakor, imádkoztam a házamban; és íme egy férfiú állott meg előttem fényes ruhában,</verse>
				<verse number="31">aki ezt mondta: Kornélius, a te imádságod meghallgattatásra talált és alamizsnáid az Isten színe előtt emlékezetben vannak.</verse>
				<verse number="32">Küldj el azért Joppéba és hívasd magadhoz Simont, akit Péternek hívnak. Ez Simon tímár házában van szálláson a tengerparton. (A 32. vers végén egyes kéziratokban még ez olvasható: Ő, miután eljön, szól neked.)</verse>
				<verse number="33">Ezért azonnal elküldtem hozzád és te jól tetted, hogy eljöttél. Most tehát mi mindnyájan az Isten színe előtt állunk, hogy meghallgassuk mindazt, amit az Úr parancsolt neked.</verse>
				<verse number="34">Péter pedig megnyitotta száját és ezt mondta: Most értem igazán, hogy nem személyválogató az Isten,</verse>
				<verse number="35">hanem minden nemzetben kedves előtte, aki féli őt és igazságot cselekszik.</verse>
				<verse number="36">Ismeritek az igét, amelyet Izrael fiainak küldött, amikor békességet hirdetett a Jézus Krisztus által — ő mindeneknek Ura!</verse>
				<verse number="37">Ti tudjátok azt, ami történt az egész Júdeában, Galileától kezdve ama keresztség után, amelyet János hirdetett.</verse>
				<verse number="38">Hogyan kente fel Isten a názáreti Jézust Szentlélekkel és hatalommal, és hogyan járt szerte jót téve és meggyógyítva mindenkit, aki az ördög hatalma alatt volt; mert az Isten volt vele.</verse>
				<verse number="39">És mi vagyunk tanúi mindannak, amit ő mind a zsidók tartományában, mind Jeruzsálemben cselekedett. Őt megölték, fára feszítették, —</verse>
				<verse number="40">de az Isten feltámasztotta harmadnapra és megadta neki, hogy nyilván megjelenjék,</verse>
				<verse number="41">nem az egész népnek, hanem az Istentől előre választott tanúknak, nekünk, akik együtt ettünk és ittunk vele, miután feltámadott a halottak közül.</verse>
				<verse number="42">És ő megparancsolta nekünk, hogy hirdessük a népnek és tegyünk bizonyságot, hogy ő az Istentől rendelt bírája élőknek és holtaknak.</verse>
				<verse number="43">Erről a próféták mind bizonyságot tesznek, hogy bűneinek bocsánatát veszi az ő neve által mindenki, aki hisz őbenne.</verse>
				<verse number="44">Mikor még Péter ezt a beszédet mondta, leszállt a Szentlélek mindazokra, akik hallgatták az igét.</verse>
				<verse number="45">És csodálkoztak a zsidóságból való hívek, mindazok, akik Péterrel együttjöttek, hogy a pogányokra is kitöltetett a Szentlélek ajándéka.</verse>
				<verse number="46">Mert hallották, hogy nyelveken beszélnek és magasztalják az Istent. Akkor Péter így szólt:</verse>
				<verse number="47">Vájjon megtagadhatja-e valaki a vizet ezektől, hogy meg ne keresztelkedjenek, holott éppúgy vették a Szentlelket, mint mi?</verse>
				<verse number="48">És megparancsolta, hogy keresztelkedjenek meg a Jézus Krisztus nevében. Akkor kérték, hogy maradjon náluk néhány napig</verse>
			</chapter>
			<chapter number="11">
				<verse number="1">Meghallották azonban az apostolok és a Júdeában levő atyafiak, hogy a pogányok is befogadták az Isten beszédét.</verse>
				<verse number="2">Mikor azért felment Péter Jeruzsálembe, vitába szálltak vele a zsidók közül valók, akik ezt mondták:</verse>
				<verse number="3">Körülmetéletlen emberekhez mentél be és együttettél velük.</verse>
				<verse number="4">Ekkor Péter sorjában magyarázni kezdte nekik a történteket:</verse>
				<verse number="5">Én Joppe városában imádkoztam, mikor elragadtatásban látomást láttam, valami nagy lepedőhöz hasonló alászálló edényfélét, amely négy sarkánál fogva leeresztetett az égből s egészen hozzám ért le.</verse>
				<verse number="6">Amikor közelebbről megnéztem, láttam abban a föld négylábú állatait, a vadakat, a csúszómászókat és az égi madarakat.</verse>
				<verse number="7">Majd szót is hallottam, amely azt mondta nekem: Kelj fel, Péter, vágd le és egyél!</verse>
				<verse number="8">Én azonban szóltam: Semmiképpen sem, Uram, mert még soha közönséges vagy tisztátalan nem került a számba.</verse>
				<verse number="9">De a szó másodízben is így felelt nekem az égből: Amit az Isten tisztává tett, azt te ne tartsd tisztátalannak.</verse>
				<verse number="10">Ez pedig három ízben történt; majd ismét felvonatott az egész az égbe.</verse>
				<verse number="11">És íme hamarosan három férfi érkezett a házhoz, amelyben voltam, akiket Cézáreából küldtek hozzám.</verse>
				<verse number="12">Szólt pedig nekem a Lélek, hogy menjek el velük minden habozás nélkül. De eljött velem ez a hat atyafi is, akikkel bementünk annak a férfiúnak házába.</verse>
				<verse number="13">Ő pedig elbeszélte nekünk, hogyan látta, amint az angyal megállott az ő házában és azt mondta neki: Küldj el Joppéba és hívasd magadhoz Simont, akit Péternek hívnak.</verse>
				<verse number="14">Ő olyan igéket hirdet neked, amelyek által mind te, mind a te egész házadnépe üdvözültök.</verse>
				<verse number="15">Mikor pedig elkezdtem beszólni, leszállt rájuk a Szentlélek, amint ránk is leszállt kezdetben.</verse>
				<verse number="16">Ekkor eszembe jutott az Úr szava, aki megmondta: János ugyan vízzel keresztelt, ti azonban Szentlélekkel fogtok megkereszteltetni.</verse>
				<verse number="17">Ha tehát az Isten ugyanazt az ajándékot adta nekik, mint nekünk is, akik hivőkké lettünk az Úr Jézus Krisztusban, — ki vagyok én, hogy az Istent ebben megakadályozhattam volnál</verse>
				<verse number="18">Ezek hallatára azután megnyugodtak és dicsőítették az Istent, és ezt mondták: E szerint hát a pogányoknak is adott az Isten megtérést az életre.</verse>
				<verse number="19">Azok pedig, akik szétszóródtak az Istvánért támadt üldözés miatt, eljutottak Feniciáig, Ciprusig és Antiókhiáig, de senkinek sem prédikálták az igét, csak a zsidóknak.</verse>
				<verse number="20">Volt azonban közöttük néhány ciprusi és cirénei férfiú, akik mikor Antiókhiába lementek, prédikáltak a görögöknek is, hirdetve az Úr Jézust.</verse>
				<verse number="21">És az Úr keze velük volt, úgyhogy nagy sokaság tért meg az Úrhoz, és lett hivővé.</verse>
				<verse number="22">Elhatott pedig a hír felőlük a jeruzsálemi gyülekezet fülébe. És kiküldték Barnabást egész Antiókhiáig.</verse>
				<verse number="23">Mikor ez odaért és látta az Isten kegyelmét, örvendezett és intette mindnyájukat, hogy állhatatos szívvel maradjanak meg az Úrban.</verse>
				<verse number="24">Mert derék ember volt, Szentlélekkel és hittel teljes. És nagy sokaság csatlakozott az Úrhoz.</verse>
				<verse number="25">Ekkor Barnabás elment Tárzusba, hogy felkeresse Sault és mikor rátalált, elvitte őt Antiókhiába.</verse>
				<verse number="26">Így történt, hogy ők egy egész esztendeig forgolódtak a gyülekezetben és nagy sokaságot tanítottak. És a tanítványokat először Antiókhiában nevezték keresztyéneknek.</verse>
				<verse number="27">Ezidőtájban pedig próféták jöttek le Jeruzsálemből Antiókhiába.</verse>
				<verse number="28">Közülök az egyik, névszerint Agabus, előállott és a Lélek által megjövendölte, hogy az egész földkerekségen éhínség lesz, amely meg is lett Klaudius császár idejében.</verse>
				<verse number="29">A tanítványok pedig elhatározták, hogy a szerint, amint kinek-kinek közöttük módjában áll, küldenek valamit segítségül a Júdeában lakó atyafiaknak.</verse>
				<verse number="30">Ezt meg is tették, és elküldték a vénekhez Barnabás és Saul keze által.</verse>
			</chapter>
			<chapter number="12">
				<verse number="1">Abban az időben pedig Heródes király kegyetlenkedni kezdett némelyekkel a gyülekezetből valók közül.</verse>
				<verse number="2">Így megölette fegyverrel Jakabot, János testvérét.</verse>
				<verse number="3">És. mivel látta, hogy ez tetszik a zsidóknak, még tovább ment és elfogatta Pétert is (akkor éppen a kovásztalan kenyerek napjai voltak).</verse>
				<verse number="4">Mikor elfogatta, tömlöcbe vetette őt és átadta négy-négy katonából álló négyes őrségnek, hogy őrizzék. Húsvét után akarta őt a nép elé vezettetni.</verse>
				<verse number="5">Pétert tehát a fogságban őrizték; a gyülekezet pedig buzgón imádkozott érte az Istenhez.</verse>
				<verse number="6">Mikor pedig Heródes elő akarta őt vezettetni, azon az éjtszakán Péter két katona között aludt, megkötözve két lánccal. És őrök őrizték az ajtó előtt a tömlöcöt.</verse>
				<verse number="7">És, íme az Úr angyala odalépett hozzá és fény ragyogott fel a börtönben és meglökve Péter oldalát, felkeltette őt, és azt mondta: Kelj fel hamar. És leestek a láncok a kezéről.</verse>
				<verse number="8">És szólt neki az angyal: övezd fel magadat és kösd fel saruidat, — és úgy cselekedett. Azután így szólt neki: Vedd fel a felsőruhádat és kövess engem!</verse>
				<verse number="9">Ekkor kiment és követte őt. És nem tudta, hogy valóság az, ami az angyal által történik, hanem azt hitte, hogy látomást lát.</verse>
				<verse number="10">És mikor átmentek az első őrsön, majd a másodikon, eljutottak a vaskapuhoz, amely a városba visz. Ez magától megnyílt előttük, és amikor kimentek, végighaladtak egy utcán és az angyal hirtelen eltávozott tőle.</verse>
				<verse number="11">És Péter magához térve, ezt mondta: Most tudom igazán, hogy az Úr küldte el angyalát és szabadított meg engem Heródes kezéből és mindattól, amit várt az egész zsidó nép.</verse>
				<verse number="12">És amikor ezt megértette, elment a Márknak is nevezett János anyjának, Máriának házához. Itt sokan voltak együtt és imádkoztak.</verse>
				<verse number="13">És mikor zörgetett a kapun, egy Rodé nevű szolgálóleány ment oda, hogy hallgatódzzék;</verse>
				<verse number="14">és megismerte Péter hangját, de örömében nem nyitotta ki a kaput, hanem befutva, hírül adta, hogy Péter áll a kapu előtt.</verse>
				<verse number="15">Azok pedig így szóltak neki: Elment az eszed, ő azonban erősítette, hogy úgy van. Ekkor azok így szóltak: Az ő angyala az.</verse>
				<verse number="16">Péter közben egyre zörgetett; mikor kinyitották a kaput, meglátták őt és megdöbbentek.</verse>
				<verse number="17">Miután pedig kezével hallgatást intett nekik, elbeszélte előttük, hogyan hozta ki őt az Úr a tömlöcből. És szólt: Adjátok tudtára ezeket Jakabnak és az atyafiaknak. Majd eltávozva, más helyre ment.</verse>
				<verse number="18">Mikor pedig megvirradt, nem kis riadalom támadt a katonák között, hogy mi történt Péterrel.</verse>
				<verse number="19">Heródes pedig mikor kerestette őt és nem találta, vallatóra fogta az őröket és megparancsolta, hogy végezzék ki azokat. Akkor Júdeából lement Cézáreába, és ott időzött</verse>
				<verse number="20">Heródes pedig ellenséges indulattal volt a tírusiak és szidoniak iránt, de azok egy akarattal elmentek hozzá és minthogy megnyerték Blásztust, a király kamarását, békét kértek, mivel tartományukat a királyéból élelmezték.</verse>
				<verse number="21">Egy kitűzött napon pedig Heródes királyi ruhába öltözött és trónján ülve, nyilvánosan szólt hozzájuk,</verse>
				<verse number="22">és a nép felkiáltott: Isten szava ez és nem emberé!</verse>
				<verse number="23">Az Úr angyala pedig azonnal megverte őt azért, hogy nem Istennek adta a dicsőséget, úgyhogy férgektől emésztve halt meg.</verse>
				<verse number="24">Az Úr igéje pedig növekedett és terjedt.</verse>
				<verse number="25">Barnabás és Saul pedig visszatért Jeruzsálemből, miután betöltötték szolgálatukat, és maguk mellé vették Jánost is, akinek mellékneve Márk volt</verse>
			</chapter>
			<chapter number="13">
				<verse number="1">Volt pedig Antiókhiában, az ottani gyülekezetben néhány próféta és tanító: Barnabás és Simeon, akit Nigernek hívtak és a cirénei Lucius és Manaen, aki Heródes negyedesfejedelemmel együtt nevelkedett és Saul.</verse>
				<verse number="2">Mikor ezek szolgáltak az Úrnak és böjtöltek, így szólt a Szentlélek: Válasszátok ki nekem Barnabást és Sault arra a munkára, amelyre én őket elhívtam.</verse>
				<verse number="3">Akkor, miután böjtöltek és imádkoztak és kezüket rájuk tették, elbocsátották őket.</verse>
				<verse number="4">Ők tehát, miután a Szentlélek kibocsátotta őket, lementek Szeleuciába és onnan elhajóztak Ciprusba.</verse>
				<verse number="5">És mikor Szalamisba jutottak, hirdették az Isten beszédét a zsidók zsinagógáiban. János is ott volt velük, mint segítőtárs.</verse>
				<verse number="6">És mintán a szigetet egész Páfusig bejárták, találtak egy varázsló álpróféta zsidót, akinek Barjézus volt a neve.</verse>
				<verse number="7">Ez Szergius Paulus helytartóval, ezzel az értelmes emberrel volt. Ő magához hívatta Barnabást és Sault, és hallani kívánta az Isten beszédét.</verse>
				<verse number="8">Elimás, a varázsló azonban, — mert ez a neve lefordítva — ellenkezett velük és igyekezett a helytartót elfordítani a hittől.</verse>
				<verse number="9">De Saul, aki Pál is, megtelve Szentlélekkel, erősen ránézett és</verse>
				<verse number="10">így szólt: Te minden álnoksággal és gonoszsággal teljes ördögfajzat, minden igazságnak ellensége, nem szűnsz meg az Úr igaz útait elfordítani?</verse>
				<verse number="11">Most azért íme, az Úr keze rajtad van, úgyhogy vak leszel és nem látod a napot egy ideig. És azonnal homály és sötétség szállott rá, úgyhogy tapogatódzva keresett vezetőket.</verse>
				<verse number="12">Mikor a helytartó látta a történteket, hitt, csodálkozva az Úr tanításán.</verse>
				<verse number="13">Elhajózva pedig Páfusból, Pál és kísérői Pergába, Pamfilia városába értek. János azonban elvált tőlük és hazament Jeruzsálembe.</verse>
				<verse number="14">Ők pedig Pergából tovább haladva, eljutottak Antiókhiába, Pizidia városába, szombatnapon bementek a zsinagógába és leültek.</verse>
				<verse number="15">És a törvény és próféták felolvasása után odaküldtek hozzájuk a zsinagóga elöljárói és azt mondták nekik: Atyánkfiai, férfiak, ha van valami intő beszédetek a néphez, szóljatok.</verse>
				<verse number="16">Ekkor Pál felállt, kezével intett és ezt mondta: Izraelita férfiak és ti, akik félitek az Istent, halljátok meg.</verse>
				<verse number="17">Ennek a népnek, Izraelnek Istene, kiválasztotta a mi atyáinkat és e népet felemelte, mikor Egyiptom földjén jövevények voltak és kihozta onnan őket hatalmas karja által.</verse>
				<verse number="18">Azután közel negyven esztendeig elszenvedte őket a pusztában.</verse>
				<verse number="19">És miután eltörölt hét népet Kánaán földjén, azoknak földjét örökségül adta nekik.</verse>
				<verse number="20">És azután mintegy négyszázötven esztendeig adott bírákat egészen Sámuel prófétáig.</verse>
				<verse number="21">De ők ezek után királyt kértek maguknak, és az Isten Sault adta nekik, Kisnek fiát, a Benjámin törzséből való férfiút, negyven esztendeig.</verse>
				<verse number="22">És mikor őt elvetette, Dávidot támasztotta nekik királyul, akiről bizonyságot is tett és ezt mondta: Megtaláltam Dávidot, Isai fiát, ezt a szívem szerint való férfiút, aki minden akaratomat véghez viszi.</verse>
				<verse number="23">Ennek magvából támasztott Isten, az ő ígérete szerint; Izraelnek Megváltót, Jézust,</verse>
				<verse number="24">miután János az ő eljövetele előtt a megtérés keresztségét hirdette Izrael egész népének.</verse>
				<verse number="25">És mikor János már-már bevégezte futását, azt mondta: Nem vagyok az, akinek ti gondoltok engem, hanem íme utánam jön, akinek a saruját nem vagyok méltó, hogy megoldjam.</verse>
				<verse number="26">Atyámfiai, férfiak, Ábrahám nemzetségének fiai, és akik köztetek félik az Istent, ennek az üdvösségnek beszéde nekünk küldetett.</verse>
				<verse number="27">Mert akik Jeruzsálemben laknak és vezetőik, nem ismerték őt fel, és azáltal, hogy elítélték, betöltötték a próféták jövendöléseit is, amelyeket minden szombaton felolvasnak.</verse>
				<verse number="28">És bár semmi halálra való okot nem találtak, azt kérték Pilátustól, hogy ölesse meg.</verse>
				<verse number="29">És mikor mindazt elvégezték, ami felőle megíratott, a fáról levéve, sírba helyezték</verse>
				<verse number="30">De az Isten feltámasztotta őt a halottak közül,</verse>
				<verse number="31">úgyhogy megjelent több napon át azoknak, akik vele együtt mentek fel Galileból Jeruzsálembe, s akik neki tanúi a nép előtt.</verse>
				<verse number="32">És mi hirdetjük nektek az atyáknak tett ígéretet, hogy ezt az Isten betöltötte a mi fiainknak, támasztotta nekik Jézust,</verse>
				<verse number="33">amint a második zsoltárban is meg van írva: Fiam vagy te; ma szültelek téged.</verse>
				<verse number="34">Hogy pedig feltámasztotta őt a halottak közül, úgyhogy többé nem is kell visszatérnie az enyészetbe, azt így mondta: Nektek adom az üdvösség szent és bizonyos javait, amelyeket Dávidnak ígértem.</verse>
				<verse number="35">Azért mondja másutt is: Nem engeded, hogy a te Szented rothadást lásson.</verse>
				<verse number="36">Mert Dávid, miután a maga idejében szolgált az Isten akaratának, elaludt és az ő atyáihoz helyeztetett és rothadást látott.</verse>
				<verse number="37">De akit az Isten feltámasztott, az nem látott rothadást.</verse>
				<verse number="38">Vegyétek tehát tudomásul, atyámfiai, férfiak, hogy ő általa hirdettetik nektek a bűnök bocsánata,</verse>
				<verse number="39">és mindabból, amiből Mózes törvénye által meg nem igazulhattok, ő általa mindenki megigazul, aki hisz.</verse>
				<verse number="40">Vigyázzatok azért, hogy rajtatok ne essék, amit a próféták megmondták:</verse>
				<verse number="41">Lássátok meg, ti gúnyolódok és csodálkozzatok, és semmisüljetek meg, mert én olyant cselekszem a ti időtökben, olyant, amit majd nem hisztek el, ha valaki elmondja nektek.</verse>
				<verse number="42">Mikor pedig kimentek a zsinagógából, kérték őket, hogy a következő szombaton prédikálják nekik ezeket a beszédeket.</verse>
				<verse number="43">És miután szétoszlott a zsinagóga, a zsidók és az istenfélő prozeliták közül sokan követték Pált és Barnabást, akik szóltak hozzájuk és biztatták őket, hogy maradjanak meg az Isten kegyelmében.</verse>
				<verse number="44">A következő szombaton azután majdnem az egész város összegyűlt az Isten igéjének hallgatására.</verse>
				<verse number="45">Mikor pedig látták a zsidók a sokaságot, megteltek irigységgel és annak, amit Pál állított, ellene mondtak és becsmérelték őt.</verse>
				<verse number="46">Akkor Pál és Barnabás nagy bátorsággal ezt mondták: Szükséges volt, hogy először nektek hirdettessék az Isten igéje, de mivel ti megvetitek azt és nem ítélitek magatokat méltóknak az örök életre, íme a pogányokhoz fordulunk.</verse>
				<verse number="47">Mert így parancsolta nekünk az Úr: Pogányok világosságául rendeltelek téged, hogy légy üdvösségül a föld határáig.</verse>
				<verse number="48">A pogányok pedig ennek hallatára örvendeztek és magasztalták az Úr igéjét; és mindazok, akik az örök életre elválasztattak, hittek.</verse>
				<verse number="49">így terjedt el az Úr igéje az egész vidéken.</verse>
				<verse number="50">A zsidók azonban ellenök ingerelték az előkelő istenfélő asszonyokat és a város első embereit és üldözést támasztottak Pál és Barnabás ellen, úgyhogy kiűzték őket határukból.</verse>
				<verse number="51">Ők pedig lábuk porát lerázták ellenük, elmentek Ikóniumba.</verse>
				<verse number="52">A tanítványok pedig megteltek örömmel és Szentlélekkel.</verse>
			</chapter>
			<chapter number="14">
				<verse number="1">Ikóniumban pedig együtt mentek be a zsidók zsinagógájába és úgy prédikáltak, hogy mind a zsidók, mind a pogányok közül nagy sokaság lett hívővé.</verse>
				<verse number="2">Akik azonban a zsidók közül nem hittek, felingerelték és megkeserítették a pogányok lelkét az atyafiak ellen.</verse>
				<verse number="3">Mindazáltal sok időt töltöttek ott, bátran prédikálva az Úrban, aki bizonyságot tett az ő kegyelmének beszéde mellett és megadta, hogy jelek és csodák történjenek az ő kezük által.</verse>
				<verse number="4">De a városnak sok népe meghasonlott, úgyhogy némelyek a zsidók mellett, mások meg az apostolok mellett voltak.</verse>
				<verse number="5">És mikor a pogányok és zsidók az ő főembereikkel együtt támadást indítottak, hogy bántalmazzák és megkövezzék őket,</verse>
				<verse number="6">ők ezt megtudták és elmenekültek Likaónia városaiba, Lisztrába és Derbébe és a környező tartományba</verse>
				<verse number="7">és ott hirdették az evangéliumot.</verse>
				<verse number="8">És Lisztrában ott ült egy béna lábú ember, aki születésétől fogva sánta volt és sohasem járt.</verse>
				<verse number="9">Ez hallgatta a prédikáló Pált, aki reá tekintett és látta, hogy van hite, hogy meggyógyul.</verse>
				<verse number="10">Ezért hangosan így szólt hozzá: Állj a lábadra egyenesen. És felszökött és járt.</verse>
				<verse number="11">Mikor pedig a sokaság látta, amit Pál cselekedett, így kiáltott likaóniai nyelven: Az istenek jöttek le hozzánk emberi alakban.</verse>
				<verse number="12">És Barnabást Jupiternek mondták, Pált pedig Merkuriusnak, mivel ő volt a szóvivő.</verse>
				<verse number="13">Jupiter papja pedig, akinek temploma az ő városuk előtt volt, felkoszorúzott bikákat hajtott a kapukhoz és a sokasággal együtt áldozni akart.</verse>
				<verse number="14">Mikor azonban meghallották ezt az apostolok, Barnabás és Pál, ruhájukat megszaggatva, a sokaság közé futottak,</verse>
				<verse number="15">és ezt kiáltották: Férfiak, miért teszitek ezt? Mi is hozzátok hasonló természetű emberek vagyunk és azt az evangéliomot hirdetjük nektek, hogy e hiábavaló dolgoktól térjetek meg az élő Istenhez, aki teremtette az eget, a földet, a tengert és mindent, ami azokban van.</verse>
				<verse number="16">Engedte, hogy az elmúlt nemzedékekben a pogányok mind a maguk útján járjanak,</verse>
				<verse number="17">bár nem hagyta magát tanúbizonyság nélkül, mert jóltevőtök volt: adott nektek a mennyből esőt és termő időket, megtöltötte szíveteket eledellel és örömmel.</verse>
				<verse number="18">Amikor ezeket mondták, nagy-nehezen lecsendesítették a sokaságot, hogy ne áldozzék nekik.</verse>
				<verse number="19">Antiókhiából és Ikóniumból azonban zsidók jöttek oda, rábeszélték a sokaságot, Páit megkövezték és kivonszolták a városból, abban a hiedelemben, hogy meghalt.</verse>
				<verse number="20">De mikor körülvették a tanítványok, felkelt és bement a városba. És másnap Barnabással elment Derbébe.</verse>
				<verse number="21">Majd miután hirdették az evangéliomot annak a városnak és sokakat tanítványokká tettek, visszatértek Lisztrába, Ikóniumba és Antiókhiába,</verse>
				<verse number="22">erősítették a tanítványok lelkét és intették őket, hogy maradjanak meg a hitben és hogy — sok háborúságon át kell nekünk bejutnunk az Isten országába.</verse>
				<verse number="23">Miután pedig választottak számukra gyülekezetenkint véneket, imádkozással és böjtöléssel az Úrnak ajánlották őket, akiben hittek.</verse>
				<verse number="24">És Pizidián átmenve, eljutottak Pamfiliába.</verse>
				<verse number="25">Majd miután Pergában hirdették az igét, lementek Attáliába.</verse>
				<verse number="26">És onnan elhajóztak Antiókhiába, ahol az Isten kegyelmébe ajánlották volt őket, arra a munkára, amelyet immár elvégeztek.</verse>
				<verse number="27">Mikor pedig megérkeztek és a gyülekezetet összehívták, elbeszélték, hogy milyen nagy dolgokat cselekedett velük az Isten és hogy kaput nyitott a pogányoknak a hitre.</verse>
				<verse number="28">Ott aztán nem kevés időt töltöttek a tanítványokkal.</verse>
			</chapter>
			<chapter number="15">
				<verse number="1">Némelyek pedig, akik Júdeából jöttek le, így tanították az atyafiakat: Ha Mózes rendtartása szerint körül nem metélkedtek nem üdvözülhettek.</verse>
				<verse number="2">Mikor azért meghasonlás támadt, Pál és Barnabás pedig nem csekély vitába került velük, úgy határoztak, hogy Pál, Barnabás és közülük némelyek ebben a vitás kérdésben menjenek fel az apostolokhoz és vénekhez Jeruzsálembe.</verse>
				<verse number="3">Ők tehát, miután a gyülekezet kikísérte őket, átmentek Fenícián és Samárián, ahol elbeszélték a pogányok megtérését, amivel nagy örömet szereztek az összes atyafiaknak.</verse>
				<verse number="4">Jeruzsálembe érkezve, a gyülekezet, az apostolok és a vének fogadták őket, ők pedig elbeszélték, hogy milyen, nagy dolgokat cselekedett velük az Isten.</verse>
				<verse number="5">Előálltak azonban némelyek, akik a farizeusok pártjából lettek hívőkké, és azt mondták, hogy körül kell metélni őket és meg kell nekik parancsolni, hogy Mózes törvényét tartsák meg.</verse>
				<verse number="6">összegyűltek tehát az apostolok és a vének, hogy efelől döntsenek.</verse>
				<verse number="7">És mikor nagy vita támadt, Péter felkelt és ezt mondta nekik: Atyámfiai, férfiak, ti tudjátok, hogy Isten már régebben engem választott ki közületek, hogy a pogányok az én számból hallják az evangéliom beszédét és higgyenek.</verse>
				<verse number="8">És a szíveket ismerő Isten bizonyságot tett mellettük, mert a Szentlelket nekik éppúgy megadta, mint nekünk is;</verse>
				<verse number="9">és semmi megkülönböztetést sem tett köztünk és köztük, mert hit által megtisztította az ő szívüket.</verse>
				<verse number="10">Miért kísértitek tehát most az Istent, hogy a tanítványok nyakába olyan igát tegyetek, amelyet sem atyáink, sem mi el nem hordozhattunk?</verse>
				<verse number="11">Sőt inkább hisszük, hogy mi is az Úr Jézus Krisztus kegyelme által üdvözülünk, mint azok is.</verse>
				<verse number="12">Akkor elhallgatott az egész sokaság; és hallgatták Pált és Barnabást, amint elbeszélték, mennyi jelt és csodát tett az Isten általuk a pogányok között.</verse>
				<verse number="13">Miután pedig ők elhallgattak, Jakab szólalt meg: Atyámfiai, férfiak, hallgassatok meg engem!</verse>
				<verse number="14">Simon elbeszélte, hogyan gondoskodott már kezdetben az Isten, hogy a pogányok közül népet szerezzen az ő nevének.</verse>
				<verse number="15">És ezzel egyeznek a próféták mondásai, amint meg van írva:</verse>
				<verse number="16">Ezek után visszatérek és felépítem Dávid leomlott sátorát és annak omladékait helyreállítom és ismét felállítom azt,</verse>
				<verse number="17">hogy a többi ember is keresse az Urat és a pogányok mindnyájan, akikért könyörögnek az én nevemben</verse>
				<verse number="18">— ezt mondja az Úr, aki mindezeket öröktől fogva tudtul adta.</verse>
				<verse number="19">Ennélfogva én úgy vélekedem, hogy azok elé, akik a pogányok közül térnek meg, nem szabad nehézséget gördíteni,</verse>
				<verse number="20">hanem írjuk meg nekik, hogy tartózkodjanak a bálványimádás fertőzésétől, a paráznaságtól, a fulladt állattól és a vértől.</verse>
				<verse number="21">Mert Mózesnek régi nemzedékek óta városonként megvannak a maga hirdetői, mivel a zsinagógákban minden szombaton olvassák őt.</verse>
				<verse number="22">Akkor jónak látták az apostolok és a vének az egész gyülekezettel együtt, hogy férfiakat válasszanak maguk közül és elküldjék őket Antiókhiába Pállal és Barnabással: Júdást, akinek mellékneve Barsabás, és Szilást, akik vezetők voltak az atyafiak között.</verse>
				<verse number="23">És elküldték általuk ezt a levelet: Mi, az apostolok és a vének, a ti atyátokfiai az Antiókhiában, Szíriában és Ciliciában levő, pogányok közül való atyafiaknak, üdvözletünket küldjük!</verse>
				<verse number="24">Mivel meghallottuk, hogy közülünk egyesek megháborítottak titeket beszédeikkel és feldúlták lelketeket — pedig nekik mi parancsot nem adtunk, —</verse>
				<verse number="25">jónak láttuk, miután egy értelemre jutottunk, hogy férfiakat válasszunk ki és küldjünk hozzátok szeretteinkkel, Barnabással és Pállal,</verse>
				<verse number="26">olyan emberekkel, akik az életüket kockáztatták a mi Urunk Jézus Krisztus nevéért.</verse>
				<verse number="27">Elküldtük azért Júdást és Szilást, akik élőszóval szintén tudtotokra adják ugyanezeket.</verse>
				<verse number="28">Mert tetszett a Szentléleknek és nekünk, hogy egyéb terhet ne vessünk rátok, csak azt, amik szükségesek, tudniillik:</verse>
				<verse number="29">hogy tartózkodjatok a bálványoknak áldozott dolgoktól, a vértől, a fulladt állattól és a paráznaságtól, Ha ezektől megóvjátok magatokat, jól teszitek. Éljetek jó egészségben!</verse>
				<verse number="30">Azok tehát, miután útnak bocsátották őket, elmentek Antiókhiába, összegyűjtötték a hívek seregét és átadták a levelet.</verse>
				<verse number="31">És mikor elolvasták, örvendeztek az intésen.</verse>
				<verse number="32">Júdás és Szilás pedig, akik maguk is próféták voltak, sok beszéddel intették és erősítették az atyafiakat.</verse>
				<verse number="33">Miután pedig bizonyos időt eltöltöttek, elbocsátották őket az atyafiak békességgel azokhoz, akik küldték őket.</verse>
				<verse number="34">De Szilás jónak látta, hogy ott maradjon.</verse>
				<verse number="35">Pál és Barnabás ugyancsak Antiókhiában időztek, ahol tanították és prédikálták többedmagukkal az Úr igéjét.</verse>
				<verse number="36">Néhány nap múlva pedig így szólt Pál Barnabásnak: Menjünk vissza, látogassuk meg atyánkfiait minden városban, amelyben hirdettük az Úr igéjét, és lássuk, hogyan vannak.</verse>
				<verse number="37">És Barnabás azt akarta, hogy vegyék maguk mellé Jánost, akit Márknak hívnak.</verse>
				<verse number="38">Pál azonban azt tartotta jónak, hogy ne vegyék maguk mellé azt, aki elszakadt tőlük Pamfiliától fogva és nem ment velük a munkára.</verse>
				<verse number="39">E miatt meghasonlás támadt közöttük, úgyhogy elszakadtak egymástól, és Barnabás, maga mellé véve Márkot, elhajózott Ciprusba.</verse>
				<verse number="40">Pál pedig Szilást választotta maga mellé s miután az atyafiak az Úr kegyelmére bízták őt, útnak indult.</verse>
				<verse number="41">És bejárta Szíriát és Ciliciát, erősítve a gyülekezeteket.</verse>
			</chapter>
			<chapter number="16">
				<verse number="1">Így jutott el Derbébe és Lisztrába. És íme volt ott egy Timótheus nevű tanítvány, hivő zsidó asszonynak és görög atyának fia,</verse>
				<verse number="2">akiről jó bizonyságot tettek a Lisztrában és Ikóniumban levő atyafiak.</verse>
				<verse number="3">Ezt Pál magával akarta vinni. Ezért körülmetélte őt a zsidókért, akik azokon a helyeken voltak. Mert mindnyájan tudták, hogy atyja görög volt.</verse>
				<verse number="4">És amint átmentek a városokon, meghagyták nekik, hogy tartsák meg a rendeléseket, amelyeket a jeruzsálemi apostolok és vének határoztak.</verse>
				<verse number="5">A gyülekezetek tehát erősödtek a hitben és gyarapodtak számban naponként.</verse>
				<verse number="6">Áthaladtak pedig Frígia és Galácia tartományán és mivel a Szentlélek eltiltotta nekik, hogy az igét Ázsiában hirdessék,</verse>
				<verse number="7">Mízia felé haladva, igyekeztek Bitiniába jutni, de nem eresztette őket Jézus Lelke.</verse>
				<verse number="8">Áthaladtak tehát Mízián, lementek Tróásba.</verse>
				<verse number="9">És éjjel látomás jelent meg Pálnak: egy macedón férfi állott előtte, aki kérte őt és ezt mondta: Jöjj át Macedóniába, légy segítségül nekünk!</verse>
				<verse number="10">Mihelyt pedig a látomást látta, azonnal igyekeztünk elmenni Macedóniába, mert megértettük, hogy odahívott minket az Úr, hogy azoknak prédikáljuk az evangéliomot.</verse>
				<verse number="11">Elhajóztunk tehát Tróásból, egyenesen Szamotrákéba mentünk és másnap</verse>
				<verse number="12">onnét pedig Filippibe, amely Macedónia ama részének első városa és római település. És ebben a városban töltöttünk néhány napot.</verse>
				<verse number="13">És szombatnapon ki mentünk a városon kívül egy folyó mellé, ahol tudomásunk szerint imádkozni szoktak a zsidók és leülve, prédikáltunk az egybegyűlt asszonyoknak.</verse>
				<verse number="14">És egy Lidia nevű, Tiatira városából való istenfélő bíborárus asszony hallgatott ránk. Ennek az Úr megnyitotta a szívét, hogy figyeljen azokra, amiket Pál mondott.</verse>
				<verse number="15">Mikor pedig megkeresztelkedett egész házanépével együtt, kért minket: Ha az Úr hű tanítványának ítéltetek engem, jertek az én házamba és maradjatok ott. És unszolt minket.</verse>
				<verse number="16">Történt pedig, hogy mikor az imádkozás helyére mentünk, egy rabszolgaleány jött velünk szembe, akiben jövendőmondó lélek volt és jövendőmondásával nagy hasznot hajtott gazdáinak.</verse>
				<verse number="17">Ez követte Pált és minket, és így kiáltott: Ezek az emberek a Magasságos Istennek szolgái, akik nektek az üdvösség útját hirdetik.</verse>
				<verse number="18">Ezt pedig több napon át művelte. Pált azonban bosszantotta ez és hátrafordulva, így szólt a léleknek: Jézus Krisztus nevében parancsolom neked, hogy menj ki belőle. És kiment abban az órában.</verse>
				<verse number="19">Mikor pedig gazdái látták, hogy keresetüknek reménye elveszett, megragadták Pált és Szilást, a piacra, a hatóság elé hurcolták,</verse>
				<verse number="20">azután odavezették a bírákhoz és azt mondták: Ezek az emberek zsidó létükre zavart okoznak városunkban,</verse>
				<verse number="21">és olyan szokásokat hirdetnek, amelyeket nekünk nem szabad elfogadnunk, sem cselekednünk, mivel rómaiak vagyunk.</verse>
				<verse number="22">És velük együtt a sokaság is ellenük támadt. A bírák pedig letépették ruhájukat és megbotoztatták őket.</verse>
				<verse number="23">Miután pedig sok ütést mértek rájuk, tömlöcbe vetették és megparancsolták az őrnek, hogy gondosan őrizze őket.</verse>
				<verse number="24">Ez, mivel ilyen parancsot kapott, a belső tömlöcbe vetette őket és lábukat kalodába szorította.</verse>
				<verse number="25">Éjféltájban pedig Pál és Szilás imádkozással és énekkel dicsőítette az Istent. A foglyok pedig hallgatták,</verse>
				<verse number="26">És hirtelen nagy földrengés támadt, úgyhogy megrendültek a tömlöc alapjai és azonnal megnyílt minden ajtó és mindnyájuknak bilincsei lehullottak.</verse>
				<verse number="27">És miután az őr felriadt és látta, hogy nyitva vannak a börtönajtók, kivonta kardját, meg akarta magát ölni, mert azt gondolta, hogy a foglyok megszöktek.</verse>
				<verse number="28">Pál azonban hangosan így kiáltott: Semmi kárt ne tégy magadban, mert mindnyájan itt vagyunk.</verse>
				<verse number="29">Az pedig világosságot kérve, berohant és remegve borult Pál és Szilás elé</verse>
				<verse number="30">és miután kihozta őket, így szólt: Uraim, mit kell cselekednem, hogy üdvözüljek?</verse>
				<verse number="31">Azok pedig szóltak: Higgy az Úr Jézusban és üdvözülsz mind te, mind a te házadnépe.</verse>
				<verse number="32">És hirdették neki az Isten igéjét és mindazoknak, akik az ő házánál voltak.</verse>
				<verse number="33">És ő magához vette őket az éjtszakának abban az órájában, megmosta sebeiket és megkeresztelkedett azonnal Ő és az övéi mindnyájan.</verse>
				<verse number="34">Azután bevezette őket házába, asztalt terített nekik és egész házanépével együtt örvendezett, hogy Istenben hívővé lett.</verse>
				<verse number="35">Mikor pedig megvirradt, a bírák elküldték a törvényszolgákat ezzel az üzenettel: Bocsásd el azokat az embereket.</verse>
				<verse number="36">Az őr pedig tudtára adta e szavakat Pálnak: A bírák ideküldtek, hogy bocsássalak el titeket. Most tehát távozzatok és menjetek el békességgel.</verse>
				<verse number="37">Pál azonban azt mondta nekik: Megbotoztak minket nyilvánosan, ítélet nélkül, holott mi római polgárok vagyunk, és börtönbe vetettek. Most aztán titokban akarnak minket eltávolítani? Nem úgy, hanem jöjjenek ők maguk és vezessenek ki minket.</verse>
				<verse number="38">A törvényszolgák pedig megmondták a bíráknak ezeket a beszédeket és azok megijedtek, mikor meghallották, hogy ők rómaiak.</verse>
				<verse number="39">Azért odamentek, megkövették őket; majd kivezették és kérték, hogy távozzanak a, városból.</verse>
				<verse number="40">Ahogy a tömlöcöt elhagyták, elmentek Lídiához és mikor látták az atyafiakat, vigasztalták őket és útra keltek.</verse>
			</chapter>
			<chapter number="17">
				<verse number="1">Miután pedig átmentek Amfipolison és Apollónián, Thessalonikába értek, ahol a zsidóknak zsinagógájuk volt.</verse>
				<verse number="2">Pál pedig, amint szokása volt, bement hozzájuk és három szombaton át vitatkozott velük az írásokból,</verse>
				<verse number="3">megmagyarázva és kimutatva, hogy Krisztusnak szenvednie kellett és a halottak közül feltámadnia és hogy ez a Jézus a Krisztus, akit én hirdetek nektek.</verse>
				<verse number="4">És némelyek hittek közülük és csatlakoztak Pálhoz és Sziláshoz; úgyszintén az istenfélő görögök közül nagy sokaság és az előkelő asszonyok közül nem kevesen.</verse>
				<verse number="5">De a zsidók irigységtől indíttatva, maguk mellé vettek a piaci népségből néhány züllött embert, csődületet támasztottak és felindították a várost; azután felvonulva Jázon háza elé, igyekeztek őket kihozni a nép közé.</verse>
				<verse number="6">De mikor nem találták őket, Jázont néhány atyafival együtt a város elöljárói elé vonszolták és azt kiáltozták: Ezek a világfelforgatók itt is megjelentek.</verse>
				<verse number="7">Ezeket Jázon házába fogadta, pedig mindnyájan a császár parancsai ellen cselekesznek, mivel mást mondanak királynak; Jézust.</verse>
				<verse number="8">Fel is indították a sokaságot és a város elöljáróit, akik hallották ezeket.</verse>
				<verse number="9">De mikor kezességet kaptak Jázontól és a többiektől, elbocsátották őket.</verse>
				<verse number="10">Az atyafiak pedig azonnal, azon az éjtszakán elküldték Pált Szilással együtt Béreába. Mikor odaértek, elmentek a zsidók zsinagógájába.</verse>
				<verse number="11">Ezek nemesebb lelkűek voltak, mint a thessalonikabeliek, úgyhogy az igét teljes készséggel fogadták, naponként tudakozva az írásokat, hogy úgy vannak-e ezek.</verse>
				<verse number="12">Sokan hittek tehát közülük, sőt az előkelő görög asszonyok és férfiak közül is nem kevesen.</verse>
				<verse number="13">Mikor azonban a thessalonikai zsidók megtudták, hogy Pál Béreában is hirdeti az Isten igéjét, elmentek és a sokaságot ott is felindították és fellázították.</verse>
				<verse number="14">De akkor az atyafiak gyorsan elküldték Pált, mintha a tenger felé menne, Szilás és Timótheus azonban ott maradt.</verse>
				<verse number="15">Akik pedig elkísérték Pált, elvitték egészen Athénig, majd elmentek Sziláshoz és Timótheushoz azzal a paranccsal, hogy azok minél hamarabb menjenek hozzá.</verse>
				<verse number="16">Mikor azokat Athénben várta Pál, lelke háborgott, mivel látta, hogy a város tele van bálványokkal.</verse>
				<verse number="17">Vitázott azért a zsinagógában a zsidókkal és istenfélőkkel és a piacon minden nap azokkal, akikkel éppen találkozott.</verse>
				<verse number="18">Néhány epikureus és stoikus filozófus is vitatkozott vele. És egyesek így szóltak: Mit akarhat ez a fecsegő mondani? Mások meg: Úgy látszik, hogy idegen istenségek hirdetője. Jézust és a feltámadást hirdette ugyanis nekik.</verse>
				<verse number="19">Megragadták tehát őt, az Areopágusra vitték s ezt mondták: vajjon megismerhetnők-e, mi az az új tanítás, amelyet hirdetsz?</verse>
				<verse number="20">Mert a mi fülünknek idegen dolgokat beszélsz: mi tehát meg akarjuk érteni, mik lehetnek ezek.</verse>
				<verse number="21">Az athéniek pedig mindnyájan és az ott lakó jövevények semmi mással nem törődtek, csakhogy valami újat mondjanak vagy halljanak.</verse>
				<verse number="22">Előállott pedig Pál az Areopágus közepén és így szólt: Athéni férfiak, úgy látom, hogy ti minden tekintetben nagyon istenfélők vagytok.</verse>
				<verse number="23">Mert mikor bejártam és szemléltem szentélyeiteket, egy olyan oltárra is akadtam, amelyre ez volt írva: az ISMERETLEN ISTENNEK. Akit tehát ti ismeretlenül tiszteltek, azt hirdetem én nektek.</verse>
				<verse number="24">Az Isten, aki teremtette a világot és mindazt, ami abban van, mennynek és földnek Ura és nem lakik kézzel csinált templomokban.</verse>
				<verse number="25">Emberi kéz szolgálatára sem szorul, mintha valami nélkül szűkölködnék, mivel ő ád mindennek életet, leheletet és mindent.</verse>
				<verse number="26">És az egész emberi nemzetséget egy vérből teremtette, hogy lakjanak az egész föld színén. Meghatározta előre rendelt idejüket és lakozásuk határait,</verse>
				<verse number="27">hogy keressék az Istent, ha talán kitapinthatnák őt és megtalálhatnák, noha bizony nincs messze egyikünktől sem,</verse>
				<verse number="28">mert őbenne élünk, mozgunk és vagyunk. A ti költőitek közül is ezt mondták némelyek:,,Az ő nemzetségéből vagyunk mi is”.</verse>
				<verse number="29">Mivel tehát az Isten nemzetsége vagyunk, nem szabad azt gondolnunk, hogy az istenség aranyhoz vagy ezüsthöz vagy kőhöz vagy az emberi művészet és elképzelés valamely alkotásához hasonló.</verse>
				<verse number="30">A tudatlanság időszakát ugyan elnézte az Isten, de most már azt parancsolja minden embernek mindenütt, hogy térjenek meg.</verse>
				<verse number="31">Mivel meghatározott egy napot, amelyen meg fogja ítélni a föld kerekségét igazságosan egy férfiú által, akit erre rendelt. Megbizonyította ezt mindenki előtt azzal, hogy feltámasztotta őt a halottak közül.</verse>
				<verse number="32">Mikor azonban a halottak feltámadásáról hallottak, némelyek gúnyolódtak, mások pedig azt mondták: Majd még meghallgatunk téged e felől.</verse>
				<verse number="33">így távozott Pál közülük.</verse>
				<verse number="34">Néhány férfi azonban csat lakozott hozzá, és hívővé lett; ezek között az areopágita Dienes is és egy Damaris nevű asszony és velük együtt mások.</verse>
			</chapter>
			<chapter number="18">
				<verse number="1">Ezek után Pál Athénből eltávozott és Korinthusba ment.</verse>
				<verse number="2">Itt egy Akvila nevű pontusi származású zsidóra talált, aki nemrég jött Itáliából, és feleségére, Priszcillára — mivel Klaudius megparancsolta, hogy a zsidók mind távozzanak Rómából és hozzájuk csatlakozott.</verse>
				<verse number="3">Mivel pedig ugyanazt a mesterséget folytatta, náluk maradt és ott dolgozott. Mesterségükre nézve ugyanis sátorcsinálók voltak.</verse>
				<verse number="4">Vitatkozott pedig minden szombaton a zsinagógában és igyekezett meggyőzni mind a zsidókat, mind a görögöket.</verse>
				<verse number="5">Mikor pedig megérkezett Macedóniából Szilás és Timótheus, Pál teljesen az ige hirdetésében foglalatoskodott és bizonyságot tett a zsidók előtt, hogy Jézus a Krisztus.</verse>
				<verse number="6">De mikor ellenszegültek és káromlásokat mondtak, ruháját megrázta és ezt mondta nekik: Véretek a fejetekre! Én tiszta vagyok: mostantól fogva a pogányokhoz megyek.</verse>
				<verse number="7">És elköltözött onnét, egy Titius Jusztus nevű istenfélő ember házába, amely szomszédos volt a zsinagógával.</verse>
				<verse number="8">Kriszpus pedig, a zsinagógai elöljáró, hitt az Úrban egész házanépével együtt; a korinthusiak közül is sokan, miután hallották, hittek és megkeresztelkedtek.</verse>
				<verse number="9">Szólt pedig az Úr éjjel látomás által Pálnak: Ne félj, hanem prédikálj és ne hallgass,</verse>
				<verse number="10">Mert én veled vagyok és senki sem támad rád, hogy neked ártson; mert nekem sok népem van ebben a városban.</verse>
				<verse number="11">És ott lakott egy esztendeig és hat hónapig és tanította köztük az Isten igéjét.</verse>
				<verse number="12">Mikor pedig Gallió lett Ahája helytartója, a zsidók egy akarattal rátámadtak Pálra s a törvényszék elé vitték,</verse>
				<verse number="13">és ezt mondták: Ez az embereket arra csábítja, hogy törvényellenes módon tiszteljék az Istent.</verse>
				<verse number="14">Mikor pedig Pál meg akarta nyitni száját, Gallió azt mondta a zsidóknak: Ha valóban valami erőszakról vagy gonosz cselekedetről volna szó, zsidók, megokolt volna, hogy meghallgassalak titeket.</verse>
				<verse number="15">De mivel tanításról, nevekről és a ti törvényetekről folyik a vita, azt intézzétek el ti magatok, mert én ezekben nem akarok bíró lenni.</verse>
				<verse number="16">És elűzte őket a törvényszék elől.</verse>
				<verse number="17">Ekkor valamennyien megragadták Szósztenest, a zsinagógai elöljárót és ütlegelték a törvényszék előtt. Gallió azonban nem törődött vele.</verse>
				<verse number="18">Pál pedig még egy jó ideig ott maradt, azután elbúcsúzott az atyafiaktól, Szíriába hajózott és vele együtt Priszcilla és Akvila, miután ő a fejét Kenkreában megnyíratta; mert ez volt a fogadása.</verse>
				<verse number="19">így jutott Efezusba és azokat otthagyta, ő maga pedig bement a zsinagógába és vitatkozott a zsidókkal.</verse>
				<verse number="20">Ám mikor arra kérték, hogy hosszabb ideig maradjon náluk, nem volt hajlandó,</verse>
				<verse number="21">hanem búcsút vett tőlük és azt mondta: Ismét visszajövök hozzátok, ha az Isten akarja. És elhajózott Efezusból.</verse>
				<verse number="22">És miután Cézáreába ért, felment Jeruzsálembe, köszöntötte a gyülekezetet, és lement Antiókhiába.</verse>
				<verse number="23">És miután egy darabig ott időzött, elment, rendre bejárta Galácia tartományát és Frigiát, és erősítette a tanítványokat mind.</verse>
				<verse number="24">Eközben Efezusba érkezett egy Apollós nevű zsidó, alexandriai származású, ékesen szóló férfiú, járatos az írásokban.</verse>
				<verse number="25">Ez már oktatást nyert az Úr útjáról és miután lélekben buzgó volt, pontosan hirdette és tanította a Jézusra vonatkozó dolgokat, bár csak János keresztségét ismerte.</verse>
				<verse number="26">És kezdett nagy bátorsággal szólani a zsinagógában. Mikor pedig meghallgatta őt Akvila és Priszcilla, magukhoz vették és még pontosabban kifejtették előtte az Isten útját.</verse>
				<verse number="27">Majd mikor Ahájába akart átmenni, az atyafiak buzdították és írtak a tanítványoknak, hogy fogadják be. Mikor odaérkezett, nagy segítségükre volt azoknak, akik hívőkké lettek a kegyelem által,</verse>
				<verse number="28">mert nyilvánosan nagy erővel cáfolta a zsidókat, bizonyítva az írásokból, hogy Jézus a Krisztus</verse>
			</chapter>
			<chapter number="19">
				<verse number="1">Történt pedig közben, míg Apollós Korinthusban volt, hogy Pál bejárta a felső tartományokat, Efezusba érkezett és mikor néhány tanítványra talált,</verse>
				<verse number="2">ezt kérdezte tőlük: vajjon vettetek-e Szentlelket, miután hívőkké lettetek? Azok pedig így feleltek neki: Sőt inkább azt sem hallottuk, hogy van-e Szentlélek.</verse>
				<verse number="3">És szólt nekik: Hát mire keresztelkedtetek meg? Azok pedig azt válaszolták: János keresztségére.</verse>
				<verse number="4">Szólt pedig Pál: János megtérés keresztségével keresztelt, és azt mondta a népnek, hogy aki utána jön, abban higgyenek, tudniillik a Jézus Krisztusban,</verse>
				<verse number="5">Mikor pedig ezt hallották, megkeresztelkedtek az Úr Jézus nevére.</verse>
				<verse number="6">És miután Pál rájuk tette a kezét, Szentlélek szállt rájuk, úgyhogy nyelveken beszéltek és prófétáltak.</verse>
				<verse number="7">Ezek a férfiak pedig összesen mintegy tizenketten voltak.</verse>
				<verse number="8">Amikor bement a zsinagógába, bátran beszélt, és három hónapon át vitatkozva igyekezett meggyőzni őket az Isten országára tartozó dolgokról.</verse>
				<verse number="9">Mikor azonban némelyek megkeményítették magukat, engedetlenek voltak és szidalmazták az Úr útját az egybegyűltek előtt, elvált tőlük és magával vitte a tanítványokat. Ettől fogva mindennap egy bizonyos Tirannus iskolájában prédikált.</verse>
				<verse number="10">így volt ez két esztendeig, úgyannyira, hogy mindazok, akik Ázsiában laktak, mind zsidók, mind görögök hallgatták az Úr igéjét.</verse>
				<verse number="11">Isten pedig rendkívüli csodákat cselekedett Pál keze által,</verse>
				<verse number="12">úgyhogy a betegekhez is elvitték testéről a kendőket vagy kötényeket és azok meggyógyultak a betegségeikből és a gonosz lelkek kimentek belőlük.</verse>
				<verse number="13">Egyes kóbor zsidó ördögűzők pedig kuruzsolni kezdtek az Úr Jézus nevével olyanokat, akikben gonosz lelkek voltak, és ezt mondták: Kényszerítünk titeket Jézusra. akit Pál prédikál!</verse>
				<verse number="14">És ezt egy bizonyos Skéva nevű zsidó főpap hét fia művelte.</verse>
				<verse number="15">De a gonosz lélek így válaszolt: Jézust ismerem, Pálról is tudok, de ti kik vagytok?</verse>
				<verse number="16">Erre az az ember, akiben a gonosz lélek volt, nekik ugrott, legyűrte őket s annyira hatalmat vett rajtuk, hogy mezítelenül és sebesülten futottak ki abból a házból.</verse>
				<verse number="17">Ez pedig tudomására jutott mindenkinek, zsidóknak és görögöknek, akik Efezusban laktak, úgyhogy félelem szállott mindnyájukra és magasztalták az Úr Jézus nevét.</verse>
				<verse number="18">És sokan a hivők közül eljöttek, megvallottak és elbeszélték ördögi mesterkedésüket.</verse>
				<verse number="19">Sokan pedig azok közül, akik varázslással foglalkoztak, könyveiket összehordtak és mindenki láttára megégették azokat. Amikor a könyvek árát összeszámolták, úgy találták, hogy az ötvenezer ezüstpénz.</verse>
				<verse number="20">Így az Úr igéje hatalmasan terjedt és megerősödött.</verse>
				<verse number="21">Ezek után Pál elhatározta a Lélek által, hogy Macedóniát és Aháját bejárva Jeruzsálembe megy és ezt mondta: Miután ott voltam, Rómát is meg kell látnom.</verse>
				<verse number="22">Elküldött pedig Macedóniába kettőt azok közül, akik neki szolgáltak: Timótheust és Erásztust, ő maga egy ideig Ázsiában maradt</verse>
				<verse number="23">Támadt azonban abban az időben nem csekély háborúság az Úr útja miatt.</verse>
				<verse number="24">Mert egy Demeter nevű ötvös, aki ezüstből Diána templomokat készített, s ezáltal a kézműveseknek nem csekély nyereséget adott,</verse>
				<verse number="25">gyűlésre hívta őket a rokon mesterséget folytatókkal együtt és ezt mondta: Férfiak, tudjátok, hogy a mi jólétünk ebből a mesterségből van.</verse>
				<verse number="26">De látjátok és halljátok, hogy ez a Pál nemcsak Efezusnak, hanem úgyszólva egész Ázsiának sok népét eláltatta és megtévesztette, mivel azt mondja, hogy nem istenek azok, amelyeket kézzel csinálnak.</verse>
				<verse number="27">De nemcsak minket fenyeget ez a veszedelem, hogy ez a mesterség hitelét veszti, hanem hogy a nagy istennőnek, Diánának templomát is semmibe veszik, úgyhogy odavész az ő nagysága, pedig egész Ázsia és az egész földkerekség tiszteli.</verse>
				<verse number="28">Amikor ezeket hallották, elteltek haraggal és így kiáltoztak: Nagy az efezusi Diána!</verse>
				<verse number="29">És megtelt az egész város izgalommal. És egy akarattal a színházba rohantak, megragadták Gájust és Arisztarkust, Pál útitársait, akik Macedóniából valók voltak.</verse>
				<verse number="30">Pált azonban, mikor a nép közé akart menni, nem eresztették a tanítványok.</verse>
				<verse number="31">Néhányan a tartomány főtisztviselői közül is, akik neki barátai voltak, elküldtek hozzá, és kérték őt, hogy ne menjen a színházba.</verse>
				<verse number="32">Ott ki egyet, ki mást kiáltozott, mert a népgyűlés összezavarodott és a többség azt sem tudta, miért gyűltek össze.</verse>
				<verse number="33">A tömegből pedig előállították Sándort, minthogy a zsidók őt tuszkolták előre. Sándor pedig kezével intve, védekezni akart a nép előtt.</verse>
				<verse number="34">Mikor azonban megismerték, hogy zsidó, egyetlen kiáltás tört ki mindnyájukból, amely mintegy két óra hosszáig tartott: Nagy az efezusi Diána!</verse>
				<verse number="35">Miután pedig a városi jegyző lecsendesítette a sokaságot, így szólt: Efezusi férfiak, ugyan ki az az ember, aki ne tudná, hogy Efezus városa a nagy istennő, Diána templomának és az égből lehullott képének őrizője?</verse>
				<verse number="36">Mivel tehát ezeknek senki sem mondhat ellent, szükséges, hogy lecsendesedjetek és semmiféle meggondolatlanságot ne cselekedjetek.</verse>
				<verse number="37">Mert idehoztátok ezeket az embereket, akik sem nem templomrablók, sem a mi istennőnk ellen káromlást nem mondtak.</verse>
				<verse number="38">Ha tehát Demeternek és kézműves társainak valaki ellen panaszuk van, vannak erre törvényszékek és helytartók: pereljenek azok előtt egymással.</verse>
				<verse number="39">Ha pedig egyéb dologra nézve van valami panaszotok, a törvényes népgyűlésen majd elintézhetitek.</verse>
				<verse number="40">Mert félő, hogy lázadással vádolnak minket a mai napért, mivel semmi ok sincs, amivel számot tudnánk adni ezért a csődületért. Ezeket mondva, feloszlatta a gyűlést.</verse>
				<verse number="41">Összevont szöveg</verse>
			</chapter>
			<chapter number="20">
				<verse number="1">Miután pedig a zavargás megszűnt, Pál magához hívatta a tanítványokat, intette őket, búcsút vett tőlük és elindult, hogy Macedóniába menjen.</verse>
				<verse number="2">Amikor pedig bejárta azokat a tartományokat, még sok beszéddel intette őket és Görögországba ment.</verse>
				<verse number="3">És ott töltött három hónapot. De mivel a zsidók cselt szőttek ellene, mikor Szíriába készült hajózni, úgy döntött, hogy Macedónián át tér vissza.</verse>
				<verse number="4">Kísérte pedig őt Ázsiáig a béreai Szopater, Pirrus fia, a thessalonikaiak közül pedig Arisztarkus és Szekundus, a derbéi Gájus és Timótheus; továbbá az ázsiai Tikhikus és Trofimus.</verse>
				<verse number="5">Ezek előremenve megvártak minket Tróásban.</verse>
				<verse number="6">Mi pedig a kovásztalan kenyerek napjai után kihajóztunk Filippiből és öt nap múlva hozzájuk érkeztünk Tróásba, ahol hét napot töltöttünk.</verse>
				<verse number="7">A hét első napján pedig, mikor összegyűltünk a kenyér megtörésére, Pál prédikált nekik és mivel másnap el akart utazni, a tanítást éjfélig nyújtotta.</verse>
				<verse number="8">Sok lámpás volt pedig abban az emeleti szobában, ahol összegyűltünk.</verse>
				<verse number="9">Egy Eutihus nevű ifjú mivel Pál sok ideig prédikált, mély álomba merült és az álom úgy elnyomta, hogy leesett a harmadik emeletről és holtan szedték fel.</verse>
				<verse number="10">Ekkor Pál lement, ráborult és magához ölelve őt, ezt mondta: Ne üssetek zajt, mert a lelke még benne van.</verse>
				<verse number="11">Azután felment, megtörte a kenyeret, evett és sokáig, egész virradatig beszélgetve, útnak indult.</verse>
				<verse number="12">Az ifjút pedig élve hozták fel és igen megvigasztalódtak.</verse>
				<verse number="13">Mi pedig előre mentünk a hajóra, Asszusba eveztünk s ott akartuk felvenni Pált, mivel így rendelkezett és maga gyalog akart jönni,</verse>
				<verse number="14">Amikor pedig Asszusban összetalálkozott velünk, felvettük őt és Mitilénébe mentünk.</verse>
				<verse number="15">És onnét elhajóztunk, és másnap Kius magasságába jutottunk. A következő napon pedig áthajóztunk Számusba, — Trogilliumban megszálltunk — és másnap Milétusba mentünk. (A 15. versben gondolatjel közé tett szavak a legrégibb kéziratokban nincsenek meg.)</verse>
				<verse number="16">Mert Pál elhatározta, hogy Efezus mellett elhajózik, hogy ne kelljen időt töltenie Ázsiában, mivel sietett, hogy lehetőleg pünkösd napjára Jeruzsálemben legyen.</verse>
				<verse number="17">Milétusból azonban elküldött Efezusba, és magához hívatta a gyülekezet véneit.</verse>
				<verse number="18">Mikor azután ezek odajöttek hozzá, így szólt hozzájuk: Ti tudjátok, hogy az első naptól fogva, amelyen Ázsiába jöttem, hogyan viselkedtem közöttetek az egész idő alatt,</verse>
				<verse number="19">hogyan szolgáltam az Úrnak teljes alázatossággal, sok könnyhullatás és kísértés között, amelyek rajtam a zsidók cselvetései miatt estek.</verse>
				<verse number="20">Semmit abból, ami hasznos, el nem hallgattam, hanem inkább nyilvánosan és házanként hirdettem és tanítottam nektek,</verse>
				<verse number="21">miközben mind zsidók, mind görögök előtt bizonyságot tettem az Istenhez való megtérés és a mi Urunk Jézus Krisztusban való hit felől.</verse>
				<verse number="22">És most íme, én a Lélektől kényszerítve megyek Jeruzsálembe és nem tudom, hogy mik következnek ott rám,</verse>
				<verse number="23">csak azt, hogy a Szentlélek városonként arról tesz bizonyságot nekem, hogy fogság és nyomorúság következik rám.</verse>
				<verse number="24">De semmivel sem gondolok, sőt még az életem sem drága nekem, csakhogy elvégezhessem futásomat örömmel és azt a szolgálatot, amelyet az Úr Jézustól vettem, hogy bizonyságot tegyek Isten kegyelmének evangéliumáról.</verse>
				<verse number="25">És most íme, tudom, hogy nem látjátok többé arcomat, ti mindnyájan, akik között az Isten országát prédikálva jártam.</verse>
				<verse number="26">Azért bizonyságot teszek előttetek a mai napon, hogy én mindenkinek a vérétől tiszta vagyok.</verse>
				<verse number="27">Mert nem vonakodtam, hogy hirdessem nektek az Isten teljes akaratát.</verse>
				<verse number="28">Vigyázzatok azért magatokra és az egész nyájra, amelyben a Szentlélek titeket vigyázókká tett az Isten egyházának legeltetésére, amelyet tulajdon vérével szerzett.</verse>
				<verse number="29">Mert tudom, hogy távozásom után gonosz farkasok jönnek közétek, akik nem kímélik a nyájat.</verse>
				<verse number="30">Sőt ti magatok közül is támadnak férfiak, akik fonák dolgokat beszéljek, hogy a tanítványokat maguk után vonják.</verse>
				<verse number="31">Azért legyetek éberek, emlékezzetek meg arról, hogy három esztendeig éjjel-nappal meg nem szűntem könnyhullatással inteni mindenkit.</verse>
				<verse number="32">És most, atyámfiai, ajánllak titeket az Úrnak és az ő kegyelme igéjének, aki felépíthet és adhatja nektek minden szentekkel egyben az örökséget.</verse>
				<verse number="33">Senkinek ezüstjét vagy aranyát vagy ruháját nem kívántam,</verse>
				<verse number="34">sőt magatok tudjátok, hogy mind saját szükségleteimről, mind a velem levőkről ezek a kezek gondoskodtak.</verse>
				<verse number="35">Mindezekben példát adtam nektek, hogy ily módon munkálkodva kell az erőtlenekről gondoskodni és megemlékezni az Úr Jézus szavairól, mert ő mondta: Jobb adni, mint venni.</verse>
				<verse number="36">És mikor ezeket elmondta, térdre esve imádkozott mindnyájukkal együtt.</verse>
				<verse number="37">Ekkor mindnyájan nagy sírásra fakadtak és Pálnak nyakába borulva, csókolgatták őt.</verse>
				<verse number="38">Különösen azon a mondásán szomorodtak el, hogy többé az ő arcát nem fogják látni. Azután elkísérték a hajóra.</verse>
			</chapter>
			<chapter number="21">
				<verse number="1">Amint elváltunk tőlük, elindultunk és egyenesen haladva, Kóusba érkeztünk, másnap pedig Ródusba és onnét Patarába.</verse>
				<verse number="2">Ott találtunk egy Feníciába induló hajót: ebbe beszállva, elhajóztunk.</verse>
				<verse number="3">És miután megláttuk Ciprust és elhagytuk balkéz felé, Szíriába eveztünk és Tírusban kötöttünk ki, mert a hajó ott rakta ki terhét.</verse>
				<verse number="4">És amikor megtaláltuk a tanítványokat, ott maradtunk hét napig. Ezek Pálnak a Lélek által azt mondták, hogy ne menjen fel Jeruzsálembe.</verse>
				<verse number="5">Mikor pedig eltöltöttük azokat a napokat, elindulva folytattuk utunkat és mindenki elkísért bennünket az asszonyokkal és gyermekekkel együtt még a városon is túl. És a tenger partján térdre esve imádkoztunk.</verse>
				<verse number="6">Azután elbúcsúztunk egymástól, hajóra szálltunk, ők pedig visszatértek övéikhez.</verse>
				<verse number="7">Amikor a tengeri út végére értünk, Tírusból eljutottunk Ptolemaisba, köszöntöttük az atyafiakat, és náluk maradtunk egy napig.</verse>
				<verse number="8">Másnap pedig elutaztunk és megérkeztünk Cézáreába, bementünk Fülöp evangélista házába, aki ama hét közül való volt, és nála szálltunk meg.</verse>
				<verse number="9">Ennek pedig volt négy hajadon leánya, akik prófétáltak.</verse>
				<verse number="10">Mialatt pedig több napig ott tartózkodtunk, lejött egy Júdeából való próféta, név szerint Agabus.</verse>
				<verse number="11">Mikor ez hozzánk érkezett, vette a Pál övét, megkötözte vele saját kezét és lábát, és ezt mondta: Így szól a Szentlélek: így kötözik meg a zsidók Jeruzsálemben azt a férfiút, akié ez az öv, és a pogányok kezére adják.</verse>
				<verse number="12">Mikor pedig ezeket hallottuk, mind mi, mind az odavalók kértük, hogy ne menjen fel Jeruzsálembe,</verse>
				<verse number="13">de Pál így feledt: Miért teszitek ezt, sírva és szívemet keserítve? Mert én nemcsak megkötöztetni, hanem meghalni is kész vagyok Jeruzsálemben az Úr Jézus nevéért.</verse>
				<verse number="14">Mikor tehát nem engedett, megnyugodtunk és ezt mondtuk: Legyen meg az Úr akarata!</verse>
				<verse number="15">E napok után pedig felkészültünk és felmentünk Jeruzsálembe.</verse>
				<verse number="16">Velünk jött néhány cézáreai tanítvány is, akik elvezettek bizonyos ciprusi Mnázonhoz, egy régi tanítványhoz, hogy ott legyen szállásunk.</verse>
				<verse number="17">Mikor Jeruzsálembe értünk, örömmel fogadtak minket az atyafiak.</verse>
				<verse number="18">Másnap pedig Pál velünk együtt bement Jakabhoz és a vének mindnyájan ott voltak.</verse>
				<verse number="19">Köszöntötte őket és részletesen előadta, amit Isten a pogányok között az ő szolgálata által cselekedett.</verse>
				<verse number="20">Azok pedig ennek hallatára dicsőítették az Istent és ezt mondták neki: Látod, atyánkfia, mily sok ezer zsidó van, akik hivőkké lettek és mindnyájan buzgólkodnak a törvények megtartásában.</verse>
				<verse number="21">Felőled pedig azt hallották, hogy te mindazokat a zsidókat, akik a pogányok között vannak, Mózestől való elszakadásra tanítod és azt mondod, hogy ne metéljék körül fiaikat, se a zsidó szokások szerint ne járjanak.</verse>
				<verse number="22">Mit tegyünk tehát? Mindenesetre meg fogják hallani, hogy ideérkeztél.</verse>
				<verse number="23">Tedd hát azt, amit neked mondunk. Van közöttünk négy férfi, akik fogadalmat tettek.</verse>
				<verse number="24">Ezeket vedd magad mellé, menj fel velük tisztulásra és fizess helyettük, hogy megnyírhassák fejüket. így majd mindenki megtudja, hogy semmi sem igaz abból, amit felőled hallott, hanem te magad is úgy élsz, hogy a törvényt megtartod.</verse>
				<verse number="25">A pogányokból lett hívőknek pedig megírtuk azt a határozatunkat, hogy tartózkodjanak mind a bálványáldozatoktól, mind a vértől, mind a fulladt állattól, mind a paráznaságtól.</verse>
				<verse number="26">Akkor Pál maga mellé vette azokat a férfiakat és másnap velük együtt megtisztulva, bement a templomba, és bejelentette, hogy mikor telnek le a tisztulás napjai, és mikor mutatják be mindegyikükért az áldozatot.</verse>
				<verse number="27">Mikor azonban a hét nap már eltelőben volt, az ázsiai zsidók meglátták őt a templomban, ellene ingerelték az egész sokaságot, rávetették a kezüket,</verse>
				<verse number="28">és ezt kiáltották: Izraelita férfiak, segítsetek! Ez az ember az, aki mindenkit mindenütt a nép ellen, a törvény ellen és e hely ellen tanít; ezenfelül még görögöket is hozott a templomba, amivel beszennyezte ezt a szent helyet.</verse>
				<verse number="29">Előbb ugyanis látták vele az efezusi Trofimust a városban, s azt gondolták, hogy Pál bevitte a templomba.</verse>
				<verse number="30">Felzúdult tehát az egész város, a nép összecsődült, megragadták Pált, kivonszolták a templomból és az ajtókat azonnal bezárták.</verse>
				<verse number="31">Mikor pedig meg akarták őt ölni, eljutott a híre a katonai csapat ezredeséhez, hogy az egész Jeruzsálem fellázadt.</verse>
				<verse number="32">Ez azonnal katonákat és századosokat vett maga mellé, és lerohant hozzájuk. Mikor ezek meglátták az ezredest és a katonákat, abbahagyták Pál ütlegelését.</verse>
				<verse number="33">Ekkor az ezredes odaért, elfogatta őt és megparancsolta, hogy kötözzék meg két lánccal, majd tudakolta, hogy kicsoda és mit cselekedett.</verse>
				<verse number="34">De ki egyet, ki mást kiáltott a tömeg között és mivel a zajongás miatt nem tudhatott meg semmi bizonyosat, megparancsolta, hogy vigyék a várba.</verse>
				<verse number="35">Mikor azonban a lépcsőkhöz ért, a katonáknak vinniük kellett a tömeg erőszakoskodása miatt.</verse>
				<verse number="36">Mert nagy néptömeg követte, kiáltozva: Öld meg őt!</verse>
				<verse number="37">És mikor már éppen be akarták vinni Pált a várba, így szólt az ezredeshez: Vájjon szabad-e nekem valamit szólnom hozzád? Az pedig szólt: Hát te tudsz görögül?</verse>
				<verse number="38">Hát nem te vagy az az egyiptomi, aki néhány nappal ezelőtt fellázította és a pusztába vitte ki a négyezer összeesküvőt?</verse>
				<verse number="39">Pál pedig szólt: Én ugyan tárzusi zsidó vagyok, Cilicia nem ismeretlen városának polgára, de kérlek, engedd meg nekem, hogy szóljak a néphez.</verse>
				<verse number="40">Mikor aztán megadta az engedélyt, Pál a lépcsőkön állva, intett kezével a népnek és mikor nagy csend lett, megszólalt héber nyelven és ezt mondta:</verse>
			</chapter>
			<chapter number="22">
				<verse number="1">Atyámfiai, férfiak és atyák, hallgassátok meg beszédemet, amellyel előttetek védekezem.</verse>
				<verse number="2">Mikor pedig hallották, hogy héber nyelven szól hozzájuk, még jobban elcsendesedtek. És szólt:</verse>
				<verse number="3">Én zsidó vagyok, a ciliciai Tárzusban születtem, de ebben a városban növekedtem fel Gamáliel lábainál. Az ősi törvény szigorúsága szerint tanítottak, és én is oly buzgón ragaszkodtam az Istenhez, mint ma ti mindnyájan.</verse>
				<verse number="4">Ennek a tanításnak a híveit halálra üldöztem, megkötöztem és tömlöcbe vetettem férfiakat is, nőket is;</verse>
				<verse number="5">tanúja ennek a főpap is és a vének egész tanácsa, akiktől leveleket is kaptam az atyafiakhoz és elmentem Damaskusba, hogy az odavalókat is fogva hozzam Jeruzsálembe, hogy bűnhődjenek.</verse>
				<verse number="6">Történt pedig, hogy amint mentem és közeledtem Damaskushoz, déltájban hirtelen nagy mennyei világosság sugárzott körül engem,</verse>
				<verse number="7">és a földre estem és szót hallottam, amely ezt mondta nekem: Saul, Saul, miért üldözöl engem?</verse>
				<verse number="8">Én pedig azt feleltem: Kicsoda vagy, uram? És ő így szólt: Én vagyok a názáreti Jézus, akit te üldözöl.</verse>
				<verse number="9">Akik pedig velem voltak, a világosságot ugyan látták — és megrémültek — de nem hallották annak szavát, aki velem beszélt.</verse>
				<verse number="10">Én pedig szóltam: Mit cselekedjem, Uram? Az Ú erre azt mondta nekem: Kelj fel és menj Damaskusba; majd ott megmondják neked mindazt, amit Isten felőled elrendelt, hogy véghez vidd.</verse>
				<verse number="11">Mivel azonban ama világosság ragyogása miatt nem láttam, a velem levők kézen fogva vezettek és úgy mentem be Damaskusba.</verse>
				<verse number="12">Egy bizonyos Anániás pedig, aki a törvény szerint kegyes férfiú, kiről az összes ott lakó zsidók jó bizonyságot tesznek,</verse>
				<verse number="13">eljött hozzám, mellém állott és így szólt: Atyámfia, Saul, láss újból! És én abban a pillanatban megláttam őt.</verse>
				<verse number="14">Ő pedig szólt: A mi atyáink istene választott ki téged, hogy megismerd az ő akaratát és meglásd amaz Igazat és szót hallj az ő szájából.</verse>
				<verse number="15">Mert az ő tanúja leszel minden embernél, ama dolgok felől, amiket láttál és hallottál.</verse>
				<verse number="16">Most tehát miért késel? Kelj fel, keresztelkedjél meg, mosd le a bűneidet, és hívd segítségül az Ú nevét.</verse>
				<verse number="17">Történt pedig, hogy mikor Jeruzsálembe visszatértem és imádkoztam a templomban, lelkemben elragadtattam</verse>
				<verse number="18">és láttam őt, aki ezt mondta nekem: Siess és menj ki hamar Jeruzsálemből mert nem fogadják be a felőlem való bizonyságtételedet.</verse>
				<verse number="19">Ekkor így szóltam: Uram, ők maguk tudják, hogy tömlöcbe vetettem és vertem minden zsinagógában azokat, akik benned hittek.</verse>
				<verse number="20">És mikor a te mártírodnak, Istvánnak vérét ontották, én is ott álltam, és helyeseltem az ő megölését és őriztem azoknak a ruháját, akik őt megölték.</verse>
				<verse number="21">És azt mondta nekem: Eredj el, mert messze küldelek téged, a pogányok közé.</verse>
				<verse number="22">Hallgatták pedig őt eddig a szóig, de most felemelték hangjukat és ezt mondták: Töröld el a föld színéről az ilyent, mert nem szabad neki élnie.</verse>
				<verse number="23">Mivel pedig kiáltoztak, ruhájukat elhányták és port szórtak a levegőbe,</verse>
				<verse number="24">az ezredes megparancsolta, hogy vigyék a várba, és meghagyta, hogy korbácsütésekkel vallassák ki őt, hadd tudja meg, miért kiáltoztak úgy ellene.</verse>
				<verse number="25">Mikor pedig lekötötték szíjakkal, így szólt Pál az ott álló századosnak: vajjon szabad nektek megkorbácsolnotok egy római polgárt, akit még nem ítéltek el?</verse>
				<verse number="26">Miután pedig ezt meghallotta a százados, elment az ezredeshez és ezt jelentette neki: Mit akarsz tenni? Ez az ember ugyanis római polgár.</verse>
				<verse number="27">Ekkor az ezredes odament hozzá és ezt mondta neki: Mondd meg nekem, hogy csakugyan római polgár vagy? Ő pedig szólt: Az.</verse>
				<verse number="28">Az ezredes így felelt: Én nagy összegért vásároltam meg a polgárjogot. Pál pedig azt mondta: Én meg benne is születtem.</verse>
				<verse number="29">Ekkor nyomban ott hagyták, akik vallatni akarták. Sőt az ezredes is megijedt, mikor megtudta, hogy római polgár és mégis megkötöztette.</verse>
				<verse number="30">Másnap pedig bizonyosat akart tudni, hogy mivel vádolják a zsidók, feloldoztatta tehát bilincseiből és megparancsolta, hogy a papi fejedelmek az egész tanáccsal együtt üljenek össze. Ekkor Pált lehozatta és eléjük állította.</verse>
			</chapter>
			<chapter number="23">
				<verse number="1">Ekkor Pál végigtekintett a tanácson és így szólt: Atyámfiai, férfiak, én teljes jó lelkiismerettel szolgáltam az Istennek mind e mai napig.</verse>
				<verse number="2">Anániás pedig, a főpap, megparancsolta azoknak, akik mellette álltak, hogy üssék szájon.</verse>
				<verse number="3">Akkor Pál így szólt neki: Megver téged az Isten, te meszelt fal! Itt ülsz, hogy ítélj felettem a törvény szerint és törvényellenesen azt parancsolod, hogy engem verjenek?</verse>
				<verse number="4">Az ott állók pedig így szóltak: Az Isten főpapját szidalmazod?</verse>
				<verse number="5">Pál erre azt mondta: Nem tudtam, atyámfiai, hogy főpap. Mert meg van írva: A te népednek fejedelmét ne átkozd!</verse>
				<verse number="6">Mivel pedig Pál tudta, hogy egyik részük a szadduceusok, másik pedig a farizeusok közül való, így kiáltott a tanács előtt. Atyámfiai férfiak, én farizeus vagyok, farizeusnak a fia a halottak feltámadásának reménysége miatt vádolnak engem.</verse>
				<verse number="7">Mihelyt pedig ezt mondta: meghasonlás támadt a farizeusok és szadduceusok között és a gyűlés megoszlott.</verse>
				<verse number="8">Mert a szadduceusok azt állítják, hogy nincs feltámadás, sem angyal, sem lélek, a farizeusok ellenben mind a kettőt vallják.</verse>
				<verse number="9">Nagy kiáltozás támadt tehát és a farizeuspárti írástudók közül némelyek felálltak és heves vitatkozásban ezt mondták: Semmi rosszat sem találunk ebben az emberben. Hátha Lélek szólt neki vagy angyal? (A 9. vers végén egyes kéziratokban még ez olvasható: Ne tusakodjunk Isten ellen.)</verse>
				<verse number="10">És mivel nagy meghasonlás támadt, az ezredes attól félve, hogy Pált szétszaggatják, megparancsolta hogy a csapat jöjjön le, ragadja ki közülük és vigye a várba.</verse>
				<verse number="11">A következő éjtszka pedig az Úr odaállt mellé és ezt mondta: Bízzál, mert amint Jeruzsálemben bizonyságot tettél az én ügyem mellett, úgy kell neked bizonyságot tenned Rómában is.</verse>
				<verse number="12">Másnap pedig a zsidók összeálltak, átok alatt megfogadták egymásnak, hogy sem nem esznek, sem nem isznak addig, amíg Pált meg nem ölik.</verse>
				<verse number="13">Többen voltak pedig negyvennél, akik ezt az összeesküvést szőtték.</verse>
				<verse number="14">Ezek elmentek a papi fejedelmekhez és vénekhez, és ezt mondták: Átok alatt köteleztük magunkat, hogy semmit sem ízlelünk addig, amíg Pált meg nem öljük,</verse>
				<verse number="15">Most azért a tanáccsal együtt javasoljátok az ezredesnek, hogy holnap hozza le hozzátok, mintha az ügyét alaposabban akarnátok megvizsgálni. Mi pedig készek vagyunk megölni őt, mielőtt ideér.</verse>
				<verse number="16">Pál nőtestvérének fia azonban meghallotta ezt a cselvetést, elment és amint bejutott a várba, tudtára adta Pálnak.</verse>
				<verse number="17">Pál pedig az egyik századost magához hivatta és ezt mondta: Vezesd az ezredeshez ezt az ifjút, mert jelenteni akar neki valamit.</verse>
				<verse number="18">Az tehát maga mellé vette őt, elvitte az ezredeshez és azt mondta: A fogoly Pál magához; hívatott engem, hogy ezt az ifjút vezessem hozzád, mert mondani akar neked valamit,</verse>
				<verse number="19">Az ezredes pedig kézenfogta, félrevonult vele és tudakolta: Mi az, amit nekem jelenteni akarsz?</verse>
				<verse number="20">Az pedig szólt: A zsidók elhatározták, hogy megkérnek téged, hozasd le Pált holnap a tanács elé, mintha alaposabban meg akarnák vizsgálni az ügyét.</verse>
				<verse number="21">De te ne engedj nekik, mert közülök több mint negyven férfi les rá, akik átokkal kötelezték magukat, hogy addig sem nem esznek, sem nem isznak, amíg meg nem ölik. Már készen is vannak és várják az üzenetedet.</verse>
				<verse number="22">Akkor az ezredes elbocsátotta az ifjút és meghagyta neki: Senkinek se szólj arról, hogy ezeket jelentetted nekem.</verse>
				<verse number="23">Ezután magához hívatott kettőt a századosok közül és így szólt: Készítsetek fel kétszáz katonát, hogy induljanak Cézáreába, és hetven lovast meg kétszáz dárdást az éjszaka harmadik órájától fogva;</verse>
				<verse number="24">és adjanak melléjük nyerges állatokat is. hogy Pált felültetve, biztonságban vigyék Félix helytartóhoz.</verse>
				<verse number="25">Levelet is írt, amelynek tartalma ez volt:</verse>
				<verse number="26">Klaudius Liziás a nemes helytartónak, Félixnek üdvözletét küldi.</verse>
				<verse number="27">Ezt a férfiút a zsidók elfogták és meg akarták ölni, de odamenve csapatommal, kiszabadítottam, mivel megtudtam, hogy római polgár.</verse>
				<verse number="28">Amikor pedig meg akartam tudni, mivel vádolják, levitettem a tanácsuk elé</verse>
				<verse number="29">és úgy találtam, hogy az ő törvényük vitás kérdései felől vádolják, de semmi halált vagy fogságot érdemlő vád nincs ellene.</verse>
				<verse number="30">Minthogy pedig jelentették nekem, hogy a zsidók e férfiú ellen merényletet akarnak elkövetni, azonnal hozzád küldtem őt, meghagyva vádlóinak is, hogy ami panaszuk van ellene, előtted mondják el. Légy jó egészségben!</verse>
				<verse number="31">A katonák tehát, amint megparancsolták nekik, magukhoz vették Pált és elvitték azon az éjtszakán Antipatrisba.</verse>
				<verse number="32">Másnap pedig a lovasok kíséretében tovább küldték őt, és visszatértek a várba.</verse>
				<verse number="33">Amazok pedig Cézáreába érve átadták a levelet a helytartónak, és Pált is eléje állították.</verse>
				<verse number="34">Mikor pedig a helytartó a levelet elolvasta, megkérdezte, melyik tartományból való és mikor megtudta, hogy Ciliciából,</verse>
				<verse number="35">azt mondta: Majd akkor hallgatlak ki, ha vádlóid is megérkeznek. És megparancsolta, hogy Heródes palotájában őrizzék.</verse>
			</chapter>
			<chapter number="24">
				<verse number="1">Öt nap múlva azután lement Anániás főpap a vének közül néhánnyal és egy Tertulus nevű ügyvéddel és panaszt tettek a helytartónál Pál ellen.</verse>
				<verse number="2">Mikor pedig őt előhívták, Tertulus vádolni kezdte:</verse>
				<verse number="3">Nemes Félix, hogy általad nagy békességhez jutottunk és gondoskodásod folytán helyes intézkedések történtek e nép érdekében, ezt mi minden tekintetben és mindenütt teljes hálával ismerjük el.</verse>
				<verse number="4">De hogy sokáig ne tartóztassalak, kérlek, hallgass meg röviden minket a te kegyes jó indulatod szerint.</verse>
				<verse number="5">Mi ugyanis úgy találtuk, hogy ez az ember maga a pestis és meghasonlást támaszt a földkerekségen levő valamennyi zsidó között és feje a názáretiek eretnekségének.</verse>
				<verse number="6">A templomot is be akarta szennyezni, de elfogtuk és a mi törvényünk szerint akartuk őt megítélni,</verse>
				<verse number="7">Liziás ezredes azonban odajött és erőszakkal kivette a kezünkből.</verse>
				<verse number="8">És azt parancsolta, hogy vádlói hozzád jöjjenek. Ha kihallgatod őt, magad is meggyőződhetsz mindezekről, amikkel vádoljuk.</verse>
				<verse number="9">E vádhoz csatlakoztak a zsidók is és erősítgették, hogy valóban így van.</verse>
				<verse number="10">Amikor a helytartó intett Pálnak, hogy beszéljen, ő így felelt: Mivel tudom, hogy te sok esztendő óta bírája vagy ennek a népnek, nagyobb bátorsággal védekezem a magam ügyében.</verse>
				<verse number="11">Mert megtudhatod, hogy nincs tizenkét napjánál több, amióta feljöttem Jeruzsálembe imádkozni.</verse>
				<verse number="12">És a templomban sem találtak engem, hogy bárkivel vitatkoztam volna, vagy hogy a népet lázítottam volna, sem a zsinagógákban, sem a városban.</verse>
				<verse number="13">Azt sem bizonyíthatják rám, amivel most vádolnak.</verse>
				<verse number="14">Azt azonban megvallom neked, hogy én ama tanítás szerint, amelyet ők eretnekségnek mondanak, úgy szolgálok az én atyáim Istenének, mint aki hiszek mindabban, ami a törvényben és a prófétákban meg van írva.</verse>
				<verse number="15">Reménységem van ugyanis az Istenben, hogy — amit ezek maguk is várnak, — lesz feltámadásuk mind az igazaknak, mind a hamisaknak.</verse>
				<verse number="16">Abban gyakorlom pedig magamat, hogy botránkozás nélkül való lelkiismeretem legyen az Isten és emberek előtt mindenkor.</verse>
				<verse number="17">Sok esztendő múlva pedig eljöttem, hogy az én népemnek alamizsnát és áldozatokat hozzak.</verse>
				<verse number="18">Eközben és amikor a tisztulási fogadalmat teljesítettem, nem pedig csődületben, sem nem lázadásban talált rám a templomban</verse>
				<verse number="19">néhány ázsiai zsidó, akiknek ide kellett volna jönniük eléd és itt vádolni, ha valami panaszuk van ellenem.</verse>
				<verse number="20">Vagy mondják meg ezek maguk, vajjon találtak-e bennem valami törvényellenes cselekedetet, mikor a tanács előtt álltam,</verse>
				<verse number="21">hacsak ez egyetlen szó tekintetében nem, amelyet közöttük állva kiáltottam: A halottak feltámadása miatt állok most vádlottként előttetek.</verse>
				<verse number="22">De Félix elhalasztotta ügyüket, mivel pontos tudomása volt erről a tanításról és azt mondta: Mikor Liziás ezredes lejön, akkor fogok dönteni ügyetekben.</verse>
				<verse number="23">És megparancsolta a századosnak, hogy Pált őrizzék, de enyhébb fogságban legyen és hozzátartozói közül senkit se tiltsanak el attól, hogy szolgáljon neki.</verse>
				<verse number="24">Néhány nap múlva pedig Félix megjelent feleségével, Druzillával, aki zsidó származású volt, maga elé hívatta Pált és meghallgatta őt a Krisztusban való hit felől.</verse>
				<verse number="25">De mikor az igazságról, az önmegtartóztatásról és a jövendő ítéletről kezdett beszélni, Félix megrémülve, ezt mondta: Most menj el, de mikor alkalmam lesz, magamhoz hívatlak.</verse>
				<verse number="26">Egyszersmind pedig azt is remélte, hogy Pál pénzt ad neki. Ezért gyakrabban magához hivatta és elbeszélgetett vele. (A 26. versben egyes kéziratok az első mondat végén hozzáteszik: hogy őt szabadon bocsássa)</verse>
				<verse number="27">Két esztendő múlva Porcius Fesztus lett Félix utóda. Félix pedig fogságban hagyta Pált, hogy a zsidók kedvében járjon.</verse>
			</chapter>
			<chapter number="25">
				<verse number="1">Miután Fesztus megérkezett a tartományába, három nap múlva Cézáreából felment Jeruzsálembe.</verse>
				<verse number="2">Panaszt tettek pedig előtte a papi fejedelmek és a zsidók főemberei Pál ellen és sürgették,</verse>
				<verse number="3">maguknak azt a kedvezést kérve Pál kárára, hogy hozassa őt Jeruzsálembe, mert lest akartak neki vetni, hogy megölhessék az úton.</verse>
				<verse number="4">Fesztus azonban azt felelte, hogy Pált Cézáreában őrzik, ő maga pedig hamarosan odautazik.</verse>
				<verse number="5">Akik azért köztetek — úgymond — főemberek, jöjjenek le velem és ha van valami gonoszság abban az emberben, emeljenek vádat ellene.</verse>
				<verse number="6">Miután pedig legfeljebb nyolc vagy tíz napig időzött közöttük, lement Cézáreába; és másnap bírói székbe ült és Pált előhozatta.</verse>
				<verse number="7">Mikor pedig az megjelent, a Jeruzsálemből leutazott zsidók körülállották és sok súlyos vádat emeltek ellene, amelyeket azonban nem tudtak bizonyítani,</verse>
				<verse number="8">mivel Pál a maga védelmére ezt felelte: Sem a zsidók törvénye, sem a templom, sem a császár ellen semmit sem vétettem.</verse>
				<verse number="9">Fesztus azonban a zsidóknak kedveskedni akart és feleletképen azt mondta Pálnak: Akarsz-e Jeruzsálembe felmenni, hogy ebben az ügyben ott ítélkezzem feletted?</verse>
				<verse number="10">Pál azonban azt mondta: A császár ítélőszéke előtt állok; itt kell megítéltetnem. A zsidók ellen semmit sem vétettem, amint te magad is jól tudod.</verse>
				<verse number="11">Mert ha vétkes vagyok, és ha valami halált érdemlőt cselekedtem, nem vonakodom a haláltól. Ha azonban alaptalanok azok, amikkel ezek vádolnak engem, senki engem barátságért kezökbe nem adhat. A császárhoz fellebbezek.</verse>
				<verse number="12">Ekkor Fesztus miután tanácsával értekezett, így felelt: A császárhoz fellebbeztél, a császár elé fogsz menni.</verse>
				<verse number="13">Néhány nap múlva pedig Agrippa király és Bernicé érkezett Cézáreába, hogy köszöntsék Fesztust.</verse>
				<verse number="14">Mikor pedig több napig időztek ott, Fesztus a király előtt szóba hozta Pál ügyét: Van itt egy férfiú, akit Félix hagyott foglyul.</verse>
				<verse number="15">Mikor Jeruzsálembe mentem, a papi fejedelmek és a zsidók vénei panaszt tettek ellene, kérték az elítéltetését.</verse>
				<verse number="16">Ezeknek én azt feleltem, hogy rómaiaknak nem szokásuk bárkit is kiszolgáltatni, míg a vádlottat vádlóival nem szembesítik s így alkalmat nem nyer arra, hogy a vád ellen védekezzék.</verse>
				<verse number="17">Mikor tehát idegyűltek, másnap haladék nélkül az ítélőszékbe ültem és elővezettettem azt a férfiút.</verse>
				<verse number="18">Ám vádlói mikor előállottak, semmi bűnt sem hoztak fel ellene azok közül, amiket én sejtettem,</verse>
				<verse number="19">hanem holmi vitás kérdéseik voltak vele, az ő tulajdon babonájuk felől és bizonyos meghalt Jézus felől, akiről Pál azt állította, hogy él.</verse>
				<verse number="20">Mivel pedig nem tudtam eligazodni ezekben a vitás kérdésekben, megkérdeztem, vajjon akar-e Jeruzsálembe menni, hogy ott ítéltessék meg ezekben.</verse>
				<verse number="21">Mikor pedig Pál fellebbezett és azt kívánta, hogy tartsák fogva a császár döntéséig, parancsot adtam, hogy őrizzék, amíg a császárhoz küldhetem.</verse>
				<verse number="22">Agrippa pedig így szólt Fesztusnak: Magam is szeretném hallani ezt az embert. Ő pedig így felelt: Holnap hallani fogod.</verse>
				<verse number="23">Másnap tehát Agrippa és Bernicé nagy pompával jelent meg és miután bementek a kihallgatási terembe az ezredesekkel és a város főembereivel együtt, Fesztus parancsára előhozták Pált.</verse>
				<verse number="24">És szólt Fesztus: Agrippa király és ti férfiak mindnyájan, akik velünk együtt itt vagytok! Látjátok ezt az embert, aki miatt az egész zsidóság Jeruzsálemben is, itt is megkeresett engem, azt kiáltozva, hogy ennek nem szabad tovább élnie.</verse>
				<verse number="25">Én pedig, bár úgy találtam, hogy semmi halált érdemlőt nem cselekedett, de mivel éppen ő maga a császárhoz fellebbezett, úgy döntöttem, hogy elküldöm őt.</verse>
				<verse number="26">Felőle semmi bizonyost nem tudok írni az én uramnak. Ezért hozattam elétek és kiváltképpen eléd, Agrippa király, hogy a kihallgatás megtörténtével tudjak mit írni.</verse>
				<verse number="27">Értelmetlen dolognak látszik ugyanis előttem, ha valaki úgy küld foglyot, hogy egyúttal az ellene emelt vádat is nem jelenti</verse>
			</chapter>
			<chapter number="26">
				<verse number="1">Agrippa pedig így szólt Pálhoz: Megengedjük neked, hogy szólj a magad mentségére. Ekkor Pál kinyújtotta kezét és ekként védekezett:</verse>
				<verse number="2">Boldognak tartom magamat, Agrippa király, hogy mindarra nézve, amivel a zsidók vádolnak engem, előtted védekezhetem a mai napon,</verse>
				<verse number="3">mert te nagyon jól ismered a zsidók minden szokását és vitás kérdéseit. Azért kérlek, hallgass meg engem türelmesen.</verse>
				<verse number="4">Életemet, amely kezdetétől az én népem között Jeruzsálemben folyt le, ifjúságomtól fogva ismerik a zsidók mindnyájan.</verse>
				<verse number="5">Ők tudják rólam eleitől fogva — ha bizonyságot akarnak tenni —, hogy én mint farizeus a mi vallásunk legszigorúbb pártja szerint éltem.</verse>
				<verse number="6">Most is ama reménység miatt állok itt bírói eljárás alatt, melyet Isten az ígéretben adott atyáinknak,</verse>
				<verse number="7">amelyre a mi tizenkét törzsünk Istent éjjel-nappal buzgón szolgálva, reméli, hogy eljut: ezért a reménységért vádolnak engem a zsidók, Agrippa király.</verse>
				<verse number="8">Miért látszik előttetek hihetetlennek, hogy az Isten halottakat támaszt fel?</verse>
				<verse number="9">Egykor én is úgy véltem, hogy ama názáreti Jézus neve ellen sok ellenséges dolgot kell cselekednem.</verse>
				<verse number="10">Meg is cselekedtem Jeruzsálemben, és a szentek közül sokat börtönbe vetettem, miután erre a papi fejedelmektől meghatalmazást nyertem. Sőt mikor megölték őket, szavazatommal hozzájárultam,</verse>
				<verse number="11">És minden zsinagógában gyakori büntetéssel igyekeztem őket káromlásra kényszeríteni, szerfelett dühöngtem ellenük és egészen az idegen városokig üldöztem őket.</verse>
				<verse number="12">Mikor ez ügyben éppen úton voltam Damaskus felé a papi fejedelmektől vett meghatalmazással és engedéllyel,</verse>
				<verse number="13">déltájban az úton úgy láttam, óh király, hogy a mennyből napfénynél is ragyogóbb világosság sugároz körül engem és útitársaimat.</verse>
				<verse number="14">Mikor pedig mi mindnyájan földre estünk, szót hallottam, amely hozzám szólott és ezt mondta héber nyelven: Saul, Saul, miért üldözöl engem? Nehéz neked az ösztöke ellen rugódoznod.</verse>
				<verse number="15">Én pedig szóltam: Kicsoda vagy, Uram? Az Úr pedig ezt mondta: Én vagyok Jézus, akit te üldözöl.</verse>
				<verse number="16">De kelj fel, és állj lábadra, mert azért jelentem meg néked, hogy szolgává és tanúvá rendeljelek mind arra nézve, amit láttál, mind azokra nézve, amiket majd később jelentek meg neked.</verse>
				<verse number="17">Mert megszabadítalak téged a néptől és a pogányoktól, akik közé most küldelek,</verse>
				<verse number="18">hogy megnyisd szemüket, hogy sötétségből világosságra és a Sátán hatalmából az Istenhez térjenek, hogy bűneik bocsánatát vegyék és osztályrészt azok között, akik megszenteltettek a bennem való hit által.</verse>
				<verse number="19">Azért, Agrippa király, nem lettem engedetlen a mennyei látomás iránt,</verse>
				<verse number="20">hanem először a damaskusiaknak és jeruzsálemieknek, majd Júdea egész tartományában és a pogányoknak hirdettem, hogy bánják meg bűneiket, térjenek meg az Istenhez, és cselekedjenek megtéréshez méltó cselekedeteket.</verse>
				<verse number="21">Ezért fogtak el engem a zsidók a templomban és akartak megölni.</verse>
				<verse number="22">De mivel Isten megsegített mind e mai napig, itt állok és tanúbizonyságot teszek mind kicsinynek, mind nagynak, és semmit sem mondok azokon kívül, amikről mind a próféták, mind Mózes hirdették, hogy be fognak teljesedni:</verse>
				<verse number="23">hogy Krisztusnak szenvednie kell, és hogy mint a halottak feltámadásából az első, világosságot fog hirdetni e népnek és a pogányoknak.</verse>
				<verse number="24">Mikor pedig ezeket mondta a maga mentségére, Fesztus hangosan így kiáltott: Bolond vagy te, Pál; a sok tudomány őrültségbe visz.</verse>
				<verse number="25">Ő pedig válaszolt: Nem vagyok bolond, nemes Fesztus, hanem igaz és józan beszédeket hirdetek.</verse>
				<verse number="26">Mert tud ezekről a király, akihez nyílt bátorsággal is szólok, mert éppen nem gondolom, hogy ezek közül ő előtte bármi is ismeretlen volna, hiszen nem valami zugban történt dolog ez.</verse>
				<verse number="27">Hiszel-e, Agrippa király, a prófétáknak? Tudom, hogy hiszel.</verse>
				<verse number="28">Agrippa pedig így felelt Pálnak: Előbb-utóbb rábeszélsz engem, hogy keresztyénné legyek.</verse>
				<verse number="29">Pál pedig ezt mondta: Kívánnám Istentől, hogy akár előbb, akár utóbb ne csak te, hanem mindazok is, akik ma engem hallgatnak, olyanok lennétek, amilyen én is vagyok, e bilincsek nélkül.</verse>
				<verse number="30">Ezután felkelt a király, a helytartó, Bernicé és akik velük együtt ültek,</verse>
				<verse number="31">és távozóban így beszélgettek egymás között: Semmi halált vagy fogságot érdemlő dolgot nem cselekszik ez az ember.</verse>
				<verse number="32">Agrippa pedig így szólt Fesztusnak: Ezt az embert szabadon lehetett volna bocsátani, ha nem fellebbezett volna a császárhoz.</verse>
			</chapter>
			<chapter number="27">
				<verse number="1">Mikor pedig úgy határoztak, hogy mi Itáliába hajózunk, mind Pált, mind a többi foglyot átadták a császári csapatból való Július nevű századosnak.</verse>
				<verse number="2">Azután felszálltunk egy adramittiumi hajóra, amely az ázsiai partvidék helyeit, akarta behajózni és útnak indultunk a macedóniai Arisztarkus kíséretében, aki thessalonikai volt.</verse>
				<verse number="3">Másnap megérkeztünk Szidonba. És mivel Július emberségesen bánt Pállal, megengedte, hogy elmenjen barátaihoz és azok gondoskodjanak róla.</verse>
				<verse number="4">És onnan elindulva, Ciprus alatt hajóztunk el, mivel a szelek ellenkező irányúak voltak.</verse>
				<verse number="5">Majd Cilicia és Pamfilia partjai mellett elhajózva, eljutottunk a liciai Mirába.</verse>
				<verse number="6">És mivel ott a százados egy Itáliába menő alexandriai hajót talált, abba szállított be minket.</verse>
				<verse number="7">Több napi lassú hajózás után nagynehezen értük el Knidust, de mivel ott a szél nem engedett partra jutni, elhajóztunk Kréta alatt, Szalmóne mellett.</verse>
				<verse number="8">És miután nagy üggyel-bajjal elhajóztunk mellette, eljutottunk egy helyre, amelyet Szépkikötőnek neveznek, amelyhez közel van Lázea városa.</verse>
				<verse number="9">Mivel pedig sok idő múlt el és a hajózás már veszedelmessé vált, hiszen a böjtnap is elmúlt már, Pál intette őket:</verse>
				<verse number="10">Férfiak, látom, hogy a hajóút folytatása nemcsak a rakományban okozhat nagy kárt, hanem életünket is veszélyezteti.</verse>
				<verse number="11">De a százados inkább hitt a kormányos mesternek és hajótulajdonosnak, mint annak, amit Pál mondott.</verse>
				<verse number="12">Mivel pedig a kikötő telelésre nem volt alkalmas, a többség úgy határozott, hogy onnan is tovább kell hajózni, hogy valami módon eljussunk Fénixbe, Kréta kikötőjébe, amely délnyugat és északnyugat felé néz és ott telelhessünk ki.</verse>
				<verse number="13">Mivel pedig déli szél kezdett lassan fújni, elindultak abban a hiszemben, hogy feltett szándékukat véghezvihetik és Kréta közelében hajóztak tovább.</verse>
				<verse number="14">Nemsokára azonban a sziget felől viharos szél csapott le, amelyet „északkeleti”-nek neveznek.</verse>
				<verse number="15">Mivel pedig a hajót magával ragadta a szél és nem bírt azzal szemben haladni, neki eresztettük, hadd sodorjon tova.</verse>
				<verse number="16">És befutva egy kis sziget alá, amelyet Klaudának hívnak, csak nagy nehezen tudtuk biztosítani a mentőcsónakot.</verse>
				<verse number="17">Miután azt felvonták, védekezni kezdtek: alul kötelekkel kötötték át a hajót és mivel féltek, hogy zátonyra futnak, a vitorlát leeresztették és úgy vitették magukat.</verse>
				<verse number="18">Minthogy pedig a szélvész hányt-vetett bennünket, másnap kidobálták a hajóterhet.</verse>
				<verse number="19">És harmadnap saját kezükkel dobálták ki a hajó felszerelését.</verse>
				<verse number="20">Mivel pedig több napon át sem a nap, sem a csillagok nem látszottak, és nem kis vihar szorongatott minket, végre minden reménységünk elveszett életben maradásunk felől.</verse>
				<verse number="21">Mikor azután már sokat éheztünk, Pál felállt köztünk, és így szólt: Bár engedelmeskednetek kellett volna nekem, férfiak, és nem lett volna szabad el indulnunk Krétából, hogy elkerüljük ezt a bajt és kárt,</verse>
				<verse number="22">de mostanra nézve is intelek titeket, hogy legyetek jó reménységben, mert senki sem vész el közületek, csak a hajó.</verse>
				<verse number="23">Mert ma éjjel mellém állott annak az Istennek angyala, akié vagyok, akinek szolgálok is</verse>
				<verse number="24">és ezt mondta: Ne félj, Pál, neked a császár elé kell állanod. És íme az Isten ajándékba adta neked mindazokat, akik veled hajóznak.</verse>
				<verse number="25">Ezért immár legyetek jó reménységben, férfiak! Mert hiszek az Istenben, hogy úgy lesz, amint nekem megmondotta.</verse>
				<verse number="26">Valami szigetre kell kivetődnünk.</verse>
				<verse number="27">Mikor pedig eljött a tizennegyedik éjtszaka, amint idestova hányódtunk az Adrián, éjféltájban a hajósok azt vették észre, hogy valami szárazföldhöz közelednek.</verse>
				<verse number="28">És lebocsátva a mérőónt, húsz ölnyinek találták a mélységet. Majd kevéssel tovább haladtak és ismét lebocsátva a mérőónt tizenöt ölnyinek találták.</verse>
				<verse number="29">És mivel féltek, hogy esetleg szirtes helyre vetődünk, a hajó farából négy horgonyt dobtak ki, alig várva, hogy nappal legyen.</verse>
				<verse number="30">Ekkor a hajósok el akartak menekülni a hajóról és a mentőcsónakot a tengerre bocsátották azzal az ürüggyel, hogy a hajó orrából horgonyokat akarnak vetni.</verse>
				<verse number="31">De Pál így szólt a századoshoz és a katonákhoz: Ha ezek nem maradnak a hajóban, akkor ti sem menekülhettek meg.</verse>
				<verse number="32">Ekkor a katonák elvágták a csónak köteleit és az ár elsodorta.</verse>
				<verse number="33">Addig pedig, amíg megvirradt, Pál intette mindnyájukat, hogy egyenek: Ma a tizennegyedik napja, amióta folyton étlen várakoztok és semmit sem ettetek.</verse>
				<verse number="34">Figyelmeztetlek azért titeket, hogy egyetek, mert ez javatokra szolgál. Mert közületek senkinek sem vész el egy hajszál sem a fejéről.</verse>
				<verse number="35">Miután pedig ezeket mondta és kenyeret vett a kezébe, hálát adott Istennek mindnyájuk előtt, megtörte azt, és enni kezdett.</verse>
				<verse number="36">Ekkor mindnyájan nekibátorodva, szintén ettek.</verse>
				<verse number="37">Lélekszám szerint pedig összesen kétszázhetvenhatan voltunk a hajóban.</verse>
				<verse number="38">Miután pedig eleget ettek, könnyítettek a hajón, és a gabonát kihányták a tengerbe.</verse>
				<verse number="39">Mikor pedig megvirradt, nem ismerték fel a szárazföldet, de egy öblöt vettek észre, amelynek lapos partja volt. Úgy döntöttek, hogy erre futtatják rá a hajót, ha bírják.</verse>
				<verse number="40">A horgonyokat tehát köröskörül elvagdalva, a tengerben hagyták, egyszersmind a kormányrúd köteleit is megoldták és felvonva a nagy vitorlát a szélfúvás elé, igyekeztek a part felé haladni.</verse>
				<verse number="41">Eközben egy földnyelvhez értek, és arra hajtották rá a hajót, amelynek eleje befúródva mozdulatlanul ott maradt, hátsó része azonban az erős hullámveréstől szétroncsolódott.</verse>
				<verse number="42">A katonák pedig azon tanakodtak, hogy a foglyokat leölik, hogy senki úszással el ne menekülhessen.</verse>
				<verse number="43">De a százados meg akarta menteni Pált és ezért megakadályozta őket e szándékukban és megparancsolta, hogy először azok ugorjanak a tengerbe, akik úszni tudnak és meneküljenek ki a szárazföldre;</verse>
				<verse number="44">azután a többiek is, ki deszkákon, ki a hajó egyéb darabjain. Így történt, hogy mindnyájan szerencsésen kimenekültek a szárazföldre.</verse>
			</chapter>
			<chapter number="28">
				<verse number="1">És miután szerencsésen megmenekültünk, megtudtuk, hogy ezt a szigetet Máltának hívják.</verse>
				<verse number="2">A barbárok pedig nem közönséges jó indulattal voltak irántunk, mert tüzet rakva, befogadtak mindnyájunkat a beálló eső és hideg ellen,</verse>
				<verse number="3">Mikor pedig Pál nagy nyaláb rőzsét gyűjtött és a tűzre tette, egy vipera a melegből kimászva, megmarta és a kezére ragadt.</verse>
				<verse number="4">Amint a barbárok meglátták a kezéről lecsüngő mérges kígyót, ezt mondták egymásnak: Ez az ember bizonyosan gyilkos, akit nem hagy élni a bosszúállás, noha a tengerből megszabadult.</verse>
				<verse number="5">Ő azonban a kígyót belerázta a tűzbe és semmi baja sem lett.</verse>
				<verse number="6">Azok pedig vártak, hogy megdagad, vagy hirtelen holtan rogy össze. Mikor azonban jóidéig várták és látták, hogy semmi baja sem lesz, megváltoztatták véleményüket, és istennek mondták őt.</verse>
				<verse number="7">Annak a helynek környékén volt pedig a sziget főemberének, név szerint Publiusnak majorja, ő befogadott és három napig nagyon barátságosan vendégül látott minket.</verse>
				<verse number="8">Történt pedig, hogy Publius atyja hideglelésben és vérhasban betegen feküdt. Pál bement hozzá s miután könyörgött, kezeit rátette és meggyógyította.</verse>
				<verse number="9">Ennek megtörténte után mások is, akik betegek voltak a szigeten, eljöttek hozzá és meggyógyultak.</verse>
				<verse number="10">Ezek nagy tisztességgel bántak velünk és mikor elindultunk, elláttak a szükségesekkel.</verse>
				<verse number="11">Három hónap múlva azután útnak indultunk egy alexandriai hajón, amely a szigeten telelt s amelynek címere Kásztor és Pollux volt.</verse>
				<verse number="12">És mikor Szirakuzába értünk, ott maradtunk három napig.</verse>
				<verse number="13">Onnét a partot körül hajózva, Régiumba jutottunk és miután egy nap déli szél támadt, másnap megérkeztünk Puteoliba.</verse>
				<verse number="14">Itt atyafiakra találtunk, akik kértek minket, hogy maradjunk náluk hat napig. Így értünk Rómába.</verse>
				<verse number="15">Onnét is az atyafiak, mikor hallottak rólunk, elénk jöttek Appius Fórumáig és Tres Tabernaeig. És mikor Pál meglátta őket, hálát adott az Istennek és újból megbátorodott,</verse>
				<verse number="16">Mikor pedig Rómába érkeztünk, Pálnak megengedték, hogy külön lakjék az őt őrző katonával. (A 16. vers egyes kéziratokban így hangzik: Mikor pedig Rómába érkeztünk, a százados átadta a foglyokat az illetékes katonai parancsnoknak, Pálnak azonban megengedték, hogy külön lakjék az őt őrző katonával.)</verse>
				<verse number="17">Három nap múlva azután magához hívatta a zsidók közül való főembereket. Mikor pedig összegyűltek, így szólt hozzájuk: Atyámfiai, férfiak, bár én semmit sem vétkeztem a nép ellen vagy az ősi szokások ellen, mégis foglyul adtak Jeruzsálemből a rómaiak kezébe.</verse>
				<verse number="18">Miután ezek kihallgattak, szabadon akartak bocsátani, mivel nincs bennem semmi halált érdemlő vétek.</verse>
				<verse number="19">De mert a zsidók ez ellen tiltakoztak, kénytelen voltam a császárhoz fellebbezni, de nem mintha az én népem ellen valami vádam volna.</verse>
				<verse number="20">Azért hívattalak hát titeket, hogy lássalak és szóljak veletek, mert Izráel reménységéért hordozom ezt a láncot.</verse>
				<verse number="21">Azok pedig így szóltak neki: Mi sem levelet nem kaptunk felőled Júdeából, sem pedig az atyafiak közül senki sem jött ide s nem jelentett vagy mondott felőled semmi rosszat.</verse>
				<verse number="22">Szeretnék tehát tőled hallani, hogyan gondolkodol. Mert tudjuk, hogy mindenütt ellene mondanak ennek a felekezetnek.</verse>
				<verse number="23">Miután tehát egy napot tűztek ki neki, többen eljöttek hozzá a szállására. Ezeknek nagy bizonyságtevéssel hirdette az Isten országát és igyekezett őket meggyőzni Jézus felől, mind Mózes törvényéből, mind a prófétákból reggeltől fogva egész estig.</verse>
				<verse number="24">És némelyek hittek az ő beszédének, mások pedig nem hittek.</verse>
				<verse number="25">Mivel pedig nem egyeztek meg egymással, szétoszoltak és Pál ezt a beszédet mondta: Helyesen szólott a Szentlélek Ésaiás próféta által a ti atyáitokhoz,</verse>
				<verse number="26">mikor ezt mondta: Menj el e néphez és mondd: Hallván halljatok és ne értsetek; és nézvén nézzetek és ne lássatok!</verse>
				<verse number="27">Mert megkövéredett ennek a népnek a szíve és fülükkel nehezen hallanak és szemüket behunyják, hogy szemükkel ne lássanak, fülükkel ne halljanak, szívükkel ne értsenek és meg ne térjenek, és én meg ne gyógyítsam őket.</verse>
				<verse number="28">Tudjátok meg azért, hogy az Isten ezt az üdvösséget a pogány népeknek küldötte és azok hallgatni is fogják.</verse>
				<verse number="29">És mikor ezeket mondta, elmentek a zsidók, maguk között sokat vitatkozva.</verse>
				<verse number="30">Pál pedig két esztendeig maradt tulajdon bérelt szállásán és mindazokat fogadta, akik hozzá mentek;</verse>
				<verse number="31">hirdette az Isten országát és tanított az Úr Jézus Krisztusról, teljes bátorsággal, minden akadályozás nélkül.</verse>
			</chapter>
		</book>
		<book number="45">
			<chapter number="1">
				<verse number="1">Pál, Jézus Krisztus szolgája, elhívott apostol, kiválasztva az Isten evangéliumának hirdetésére,</verse>
				<verse number="2">amelyet előre megígért az ő prófétái által a szentírásokban</verse>
				<verse number="3">az ő Fia felől, aki Dávid magvából lett test szerint,</verse>
				<verse number="4">aki Isten Fiának rendeltetett hatalommal a szentség Lelke szerint, a halálból való feltámadás által, a mi Urunk Jézus Krisztus felől,</verse>
				<verse number="5">aki által vettük a kegyelmet és az apostolságot, a hitben való engedelmesség munkálására az összes pogányok között, az ő nevéért,</verse>
				<verse number="6">akik között vagytok ti is, Jézus Krisztus elhívottai, —</verse>
				<verse number="7">mind azoknak, akik Rómában vagytok, Isten szeretteinek, elhívott szenteknek: kegyelem nektek és békesség Istentől a mi Atyánktól és az Úr Jézus Krisztustól.</verse>
				<verse number="8">Először is hálát adok az én Istenemnek Jézus Krisztus által mindnyájatokért, hogy a ti hiteteknek az egész világon híre van.</verse>
				<verse number="9">Mert tanúm az Isten, akinek lelkem szerint szolgálok az ő Fiának evangéliomában, hogy szüntelen gondolok rátok,</verse>
				<verse number="10">mindenkor azért könyörgök imádságaimban, vajha egyszer már sikerülne Isten akaratából eljutnom hozzátok.</verse>
				<verse number="11">Mert kívánlak titeket látni, hogy valami lelki ajándékot közölhessek veletek a ti megerősítésetekre,</verse>
				<verse number="12">azaz, hogy együtt buzduljunk fel tinálatok egymás hite által, a tiétek által meg az enyém által.</verse>
				<verse number="13">Nem akarom pedig, hogy ne tudjátok, atyámfiai, hogy én gyakran elhatároztam magamban, hogy elmegyek hozzátok, - de mindez ideig akadályozva voltam, — hogy köztetek is nyerjek valami lelki gyümölcsöt, mint a többi pogányok között is.</verse>
				<verse number="14">Mind a görögöknek, mind a barbároknak, mind a bölcseknek, mind a tudatlanoknak adósa vagyok,</verse>
				<verse number="15">azért kész vagyok az evangéliumot nektek is hirdetni,, akik Rómában vagytok.</verse>
				<verse number="16">Mert nem szégyenlem a Krisztus evangéliomát; mivel Istennek hatalma az minden hivőnek üdvösségére, zsidónak először, azután görögnek,</verse>
				<verse number="17">Isten igazsága jelenteti ki ugyanis abban hitből hitbe, amint meg van írva: Az igaz ember pedig hitből él.</verse>
				<verse number="18">Mert Isten kinyilvánítja az ő haragját a mennyből az emberek minden istentelensége és igazságtalansága ellen, akik igazságtalansággal nyomják el az igazságot.</verse>
				<verse number="19">Mert ami az Isten felől tudható, világos előttük, mivel az Isten tette nekik nyilvánvalóvá.</verse>
				<verse number="20">Hiszen ami benne láthatatlan, tudniillik az ő örökké való hatalma és istensége, a világ teremtésétől fogva az ő alkotásaiból megérthető és látható, hogy ne menthessék magukat.</verse>
				<verse number="21">Mert bár az Istent megismerték, mégsem dicsőítették, mint Istent, sem neki hálát nem adtak, hanem okoskodásaikban hiábavalóságokra jutottak és balgatag szívük elsötétedett</verse>
				<verse number="22">Bölcseknek vallva magukat, balgatagokká lettek,</verse>
				<verse number="23">és az örökkévaló Isten dicsőségét fel cseréltek múlandó emberek, madarak, négylábú állatok és csúszó-mászó állatok képmásával.</verse>
				<verse number="24">Ezért kiszolgáltatta őket az Isten szívük vágyaiban a tisztátalanságra, hogy egymás testét megszeplősítsék,</verse>
				<verse number="25">mint akik az isteni igazságot hazugsággá változtatták és a teremtett dolgokat tisztelték és szolgálták a Teremtő helyett, aki mindörökké áldott. Ámen.</verse>
				<verse number="26">Ezért kiszolgáltatta őket az Isten tisztátalan szenvedélyekre; mert asszonyaik is a természet rendjét természetellenesre változtatták,</verse>
				<verse number="27">hasonlóképen a férfiak is, elhagyták az asszonynéppel való természetes élést, egymásra gerjedtek bujaságukban, férfiak férfiakkal förtelmeskedtek, de el is vették önmagukban tévelygésük méltó büntetését.</verse>
				<verse number="28">És amint az Istent nem méltatták arra, hogy ismeretükben megtartsák, úgy az Isten is kiszolgáltatta őket elvetemült gondolkodásra, hogy éktelen dolgokat cselekedjenek.</verse>
				<verse number="29">Telve is vannak ezek minden igazságtalansággal, gonoszsággal, kapzsisággal, rosszasággal, rakva irigységgel, gyilkossággal, viszálykodással, álnoksággal, rossz erkölccsel;</verse>
				<verse number="30">besúgók, rágalmazók, istengyűlölők, dölyfösek, kevélyek, dicsekvők, rosszban mesterkedők, szüleiknek engedetlenek,</verse>
				<verse number="31">oktalanok, hitszegők, szívtelenek, engesztelhetetlenek, irgalmatlanok.</verse>
				<verse number="32">Ezek bár ismerik az Isten rendelését, hogy az ilyen dolgokat cselekvők méltók a halálra, mégis nemcsak cselekszik azokat, hanem helyeslik is, ha mások ilyeneket cselekesznek.</verse>
			</chapter>
			<chapter number="2">
				<verse number="1">Azért nem mentheted magadat, óh ember, bár ki légy, aki ítélsz: mert amiben mást megítélsz, önmagadat ítéled el, mivel ugyan azt műveled te, aki ítélsz.</verse>
				<verse number="2">Tudjuk pedig, hogy az Isten ítélete igazság szerint van azokon, akik ilyeneket cselekesznek.</verse>
				<verse number="3">Vagy azt gondolod, óh ember, aki megítéled azokat, akik ilyeneket cselekesznek, és te is azokat cselekszed, hogy te elkerülöd az Isten ítéletét?</verse>
				<verse number="4">Avagy megveted az ő jóságának, elnézésének és hosszútűrésének gazdagságát, nem tudva, hogy az Isten jósága megtérésre akar indítani téged?</verse>
				<verse number="5">De te konokságod és meg nem tért szived szerint gyűjtesz magadnak haragot a haragnak és Isten igazságos ítélete kijelentésének napjára,</verse>
				<verse number="6">aki megfizet mindenkinek az ő cselekedetei szerint;</verse>
				<verse number="7">azoknak, akik a jó cselekvésben való állhatatossággal dicsőséget, tisztességet és romolhatatlanságot keresnek, megfizet örök élettel;</verse>
				<verse number="8">azoknak pedig, akik önzők és nem engednek az igazságnak, hanem engednek a hamisságnak, megfizet búsulással és haraggal.</verse>
				<verse number="9">Nyomorúság és szorongattatás minden gonoszt cselekvő ember lelkének, zsidónak először, azután görögnek;</verse>
				<verse number="10">viszont dicsőség, tisztesség és békesség minden jót cselekvőnek, zsidónak először, azután görögnek.</verse>
				<verse number="11">Mert Isten előtt nincsen személyválogatás.</verse>
				<verse number="12">Mert akik törvény nélkül vétkeztek, törvény nélkül vesznek is el, és akik törvény alatt vétkeztek, a törvény alapján ítéltetnek el, —</verse>
				<verse number="13">mert nem azok az igazak Isten előtt, akik a törvényt hallgatják, hanem azok fognak megigazulni, akik a törvényt megcselekszik.</verse>
				<verse number="14">Mert mikor a pogányok, akiknek nincs törvényük, természettől fogva cselekszik azt, amit a törvény követel, akkor ők, bár törvényük nincs, önmaguk maguknak a törvénye,</verse>
				<verse number="15">mint akik megmutatják, hogy a törvény által követelt cselekedet be van írva szívükbe, amiről egyetemben bizonyságot tesz lelkiismeretük és az ő gondolataik, amelyek egymást kölcsönösen vádolják vagy mentegetik —</verse>
				<verse number="16">azon a napon, amelyen az Isten meg ítéli az emberek titkait az én evangéliomom szerint a Jézus Krisztus által.</verse>
				<verse number="17">Íme, neked zsidó a neved és a törvényre támaszkodol és Istennel dicsekszel,</verse>
				<verse number="18">és ismered az ő akaratát, és mert a törvényből oktatást nyertél, meg tudod ítélni, mi a jó és mi a rossz,</verse>
				<verse number="19">sőt meg vagy győződve arról, hogy te vagy a vakok vezetője, a sötétben levők világossága,</verse>
				<verse number="20">az értelmetlenek nevelője, a kiskorúak tanítója, hogy tied a törvényben világosan megfogalmazott ismeret és igazság.</verse>
				<verse number="21">Aki tehát mást tanítasz, magadat nem tanítod-e? Aki azt hirdeted: Ne lopj! lopsz-e?</verse>
				<verse number="22">Aki azt mondod: Ne paráználkodjál! paráználkodol-e? Aki utálod a bálványokat, templomrabló vagy-e?</verse>
				<verse number="23">Aki a törvénnyel dicsekszel, a törvény megrontásával gyalázod-e az Istent?</verse>
				<verse number="24">Mert amint meg van írva, az Isten nevét miattatok káromolják a pogányok között.</verse>
				<verse number="25">Mert a körülmetélkedés használ ugyan, ha a törvényt megtartod, de ha a törvényt megszeged, körülmetéltséged körülmetéletlenséggé lett.</verse>
				<verse number="26">Ha tehát a körülmetéletlen pogány meg tartja a törvény rendeléseit, körülmetéletlensége nem tulajdonittatik-e majd neki körülmetélkedésül?</verse>
				<verse number="27">És a természettől fogva körülmetéletlen pogány, ha a tör vényt megtartja, megítél téged, aki a betű és körülmetélkedés ellenére is a tör vény megrontója vagy.</verse>
				<verse number="28">Mert nem az a zsidó, aki külsőképen az, sem nem az a körülmetélés, ami a testen külsőképen van,</verse>
				<verse number="29">hanem az a zsidó, aki belsőképen az; és a szívnek Lélekben, nem betűszerinti körülmetélése az igazi körülmetélkedés, amelynek dicsérete nem emberektől van, hanem Istentől.</verse>
			</chapter>
			<chapter number="3">
				<verse number="1">Mi tekintetben különb hát a zsidó? Vagy mi a haszna a körülmetélkedésnek?</verse>
				<verse number="2">Minden tekintetben sok. Főként az, hogy Isten rájuk bízta az ő beszédeit.</verse>
				<verse number="3">De hát mit szólunk ahhoz, hogy némelyek hűtlenekké lettek? vajjon az ő hűtlenségük nem teszi-e hiábavalóvá az Isten hűségét?</verse>
				<verse number="4">Semmiképpen! Sőt inkább az Isten legyen igaz, minden ember pedig hazug, amint meg van írva: Hogy igaznak ítéltessél beszédeidben és győzelmes légy, mikor vádolnak téged.</verse>
				<verse number="5">Ha pedig a mi igazságtalanságunk arra szolgál, hogy megmutassa az Isten igazságát, mit mondjunk? vajjon nem igazságtalan-e az Isten, hogy minket büntet? (Emberi módon beszélek.)</verse>
				<verse number="6">Semmiképpen! Mert akkor hogyan ítéli meg Isten a világot?</verse>
				<verse number="7">De ha az Isten igaz-volta az én hazugságom által növekedett az ő dicsőségére, akkor miért esem ítélet alá én is, mint bűnös?</verse>
				<verse number="8">Avagy azért cselekedjük a rosszat, hogy abból jó származzék? — amint minket rágalmaznak és amint némelyek mondogatják, hogy mi így beszélünk; akiknek elítéltetése igazságos.</verse>
				<verse number="9">Hogyan van tehát? Különbek vagyunk-e? Éppenséggel nem! Mert az előbb nyilván megmutattuk, hogy zsidók és görögök mindnyájan bűn alatt vannak;</verse>
				<verse number="10">amint meg van írva: Nincs igaz egyetlen egy sem.</verse>
				<verse number="11">Nincs, aki megértse, nincs aki keresse az Istent.</verse>
				<verse number="12">Mindnyájan elhajlottak, együttesen haszontalanokká lettek; nincs aki jót cselekedjék, nincs egyetlenegy sem –</verse>
				<verse number="13">Nyitott sír a torkuk, nyelvükkel álnokságot mondanak, áspiskígyó mérge van ajkuk alatt,</verse>
				<verse number="14">szájuk telve átkozódással és keserűséggel.</verse>
				<verse number="15">Lábaik gyorsak a vérontásra.</verse>
				<verse number="16">Útjaikon romlás és nyomorúság van,</verse>
				<verse number="17">és a békesség útját nem ismerik.</verse>
				<verse number="18">Nincs istenfélelem szemük előtt.</verse>
				<verse number="19">Tudjuk pedig, hogy amit a törvény mond, azoknak mondja, akik a törvény alatt vannak, hogy minden száj bedugassék és az egész világ Isten előtt kárhozatra méltó legyen.</verse>
				<verse number="20">Ezért a törvény cselekedeteiből senki sem igazul meg ő előtte, mert a bűn ismerete csak a törvény által van.</verse>
				<verse number="21">Most pedig törvény nélkül jelent meg az Isten igazsága, amelyről tanúbizonyságot tesznek a törvény és a próféták;</verse>
				<verse number="22">még pedig Istennek igazsága a Jézus Krisztusban, való hit által mindazok számára, akik hisznek. Mert nincs különbség.</verse>
				<verse number="23">Mert mindnyájan vétkeztek és szűkölködnek az Isten dicsősége hiányában,</verse>
				<verse number="24">de megigazulnak ingyen az ő kegyelméből a Jézus Krisztusban való váltság által,</verse>
				<verse number="25">akit az Isten engesztelő áldozatul rendelt hit által az ő vérében, hogy megmutassa az ő igazságát, mivel az előbb elkövetett bűnök az Isten hosszútűrésének idején büntetlenek maradtak,</verse>
				<verse number="26">hogy így megbizonyítsa az ő igazságát a mostani időben, hogy igaz legyen ő és megigazítsa azt, aki hisz Jézusban.</verse>
				<verse number="27">Hol van tehát a dicsekvés? Lehetetlenné vált. Mely törvény által? A cselekedeteké általi Nem, hanem a hit törvénye által.</verse>
				<verse number="28">Azt valljuk tehát, hogy az ember hit által igazul meg, a törvény cselekedetei nélkül.</verse>
				<verse number="29">vajjon Isten csak a zsidóké-e? Vagy nem a pogányoké is? Bizony a pogányoké is.</verse>
				<verse number="30">Mivel egy az Isten, aki megigazítja a zsidót hitből és a pogányt hit által.</verse>
				<verse number="31">Hiábavalóvá tesszük-e tehát a törvényt a hit által? Semmiképpen! Sőt inkább megerősítjük a törvényt</verse>
			</chapter>
			<chapter number="4">
				<verse number="1">Mit mondunk tehát: nyert valamit Ábrahám, a mi Atyánk, test szerint?</verse>
				<verse number="2">Mert ha Ábrahám cselekedetekből igazult meg, van mivel dicsekednie, de nem az Isten előtt.</verse>
				<verse number="3">Mert mit mond az Írás: Hitt pedig Ábrahám az Istennek és ez számíttatott be neki igazságul.</verse>
				<verse number="4">Annak pedig, aki meg szolgál érte, a jutalmat tartozásként számítják be, s nem kegyelemből.</verse>
				<verse number="5">Ellenben aki nem szolgál meg érte, hanem hisz abban, aki az istentelent megigazítja, annak hite számíttatik be igazságul.</verse>
				<verse number="6">Amint Dávid is boldognak mondja azt az embert, akinek az Isten cselekedetek nélkül számít be igazságot:</verse>
				<verse number="7">Boldogok, akiknek gonoszságaik megbocsáttattak és bűneik elfedeztettek.</verse>
				<verse number="8">Boldog ember az, akinek az Úr nem számít be bűnt.</verse>
				<verse number="9">vajjon ez a boldognak-mondás csak a körülmetéltnek szól-e vagy a körülmetéletlennek is? Mert azt mondjuk: Ábrahámnak a hit számíttatott be igazságul.</verse>
				<verse number="10">Hogyan számíttatott be te hát? Körülmetélt vagy körülmetéletlen állapotában? Nem körülmetélt, hanem körülmetéletlen állapotában.</verse>
				<verse number="11">És a körülmetélkedés jegyét körülmetéletlenségében tanúsított hite igazságának pecsétjéül nyerte, hogy atyja legyen mindazoknak, akik körülmetéletlen létükre hisznek, hogy azoknak is beszámíttassák az igazság;</verse>
				<verse number="12">és hogy atyja legyen a zsidóknak is, azoknak, akik nemcsak körülmetélkednek, hanem követik is a mi atyánknak, Ábrahámnak az ő körülmetéletlenségében tanúsított hite nyomdokait.</verse>
				<verse number="13">Mert nem a törvény által adatott az ígéret Ábrahámnak vagy az ő magvának, hogy örökölni fogja a világot, hanem hitének igazsága által.</verse>
				<verse number="14">Mert ha azok az örökösök, akik a törvényből valók, akkor semmivé lett a hit és hiábavalóvá az ígéret.</verse>
				<verse number="15">Mert a törvény haragot szül, ahol ellenben nincs törvény, ott törvényszegés sincs.</verse>
				<verse number="16">Azért hitből, hogy kegyelemből legyen; hogy szilárd legyen az ígéret minden magzatnak, nem csupán a törvényből valónak, hanem az Ábrahám hitéből valónak is, aki mindnyájunknak atyja,</verse>
				<verse number="17">(amint meg\ van írva: Sok nép atyjává tettelek téged) az előtt az Isten előtt, akiben hitt, és aki a holtakat megeleveníti és a nemlévőket létrehívja.</verse>
				<verse number="18">Ábrahám pedig reménység ellenére reménykedve hitte, hogy sok nép atyjává lesz aszerint, amint megmondatott: Ilyen sok lesz a te magod!</verse>
				<verse number="19">És hitében meg nem gyengülve, nem gondolt az ő már elhalt testére, bár mintegy száz esztendős volt, sem Sára elhalt méhére;</verse>
				<verse number="20">az Isten ígéretében sem kételkedett hitetlenül, hanem megerősödött a hitben, dicsőséget adott az Istennek,</verse>
				<verse number="21">mert teljesen meggyőződött arról, hogy amit ő ígért, meg is cselekedheti.</verse>
				<verse number="22">Ezért is számíttatott be neki igazságul.</verse>
				<verse number="23">De nemcsak őérette íratott meg, hogy igazságul számíttatott be neki,</verse>
				<verse number="24">ha nem érettünk is, akiknek majd beszámíttatok, mert hiszünk Abban, aki feltámasztotta a mi Urunkat, a Jézust a halottak közül.</verse>
				<verse number="25">Őt az Isten halálra adta a bűneinkért és feltámasztotta a megigazulásunkért.</verse>
			</chapter>
			<chapter number="5">
				<verse number="1">Megigazultunk tehát hitből, és békességünk van Istennel a mi Urunk Jézus Krisztus által.</verse>
				<verse number="2">Általa a hitben menetelünk is van ahhoz a kegyelemhez, amelyben állunk; és dicsekedünk is azzal a reménységgel, hogy részesedünk az Isten dicsőségében.</verse>
				<verse number="3">De nemcsak ezzel dicsekedünk, hanem háborúságainkkal is, mivel tudjuk, hogy a háborúság állhatatosságot szül,</verse>
				<verse number="4">az állhatatosság pedig kipróbáltságot, a kipróbáltság pedig reménységet,</verse>
				<verse number="5">a reménység pedig nem szégyenít meg, mert az Isten szeretete kiáradt szívünkbe a Szentlélek által, aki adatott nekünk.</verse>
				<verse number="6">Mert Krisztus, mikor még erőtelenek voltunk, a rendelt időben meghalt az istentelenekért.</verse>
				<verse number="7">Bizonyára igaz emberért is alig hal meg valaki, — bár a jó emberért talán még meg merne halni valaki, —</verse>
				<verse number="8">Isten pedig irántunk való szeretetét abban mutatta meg, hogy Krisztus meghalt érettünk, amikor még bűnösök voltunk.</verse>
				<verse number="9">Miután azért most megigazultunk az ő vére által, sokkal inkább megmentetünk a harag ellen ő általa.</verse>
				<verse number="10">Mert ha mikor ellenségei voltunk, megbékéltettünk Istennel az ő Fiának halála által, sokkal inkább megmentetünk az ő élete által, miután megbékéltettünk vele.</verse>
				<verse number="11">Sőt nemcsak, hanem dicsekszünk is az Istenben a mi Urunk Jézus Krisztus által, aki által most a megbékélést kaptuk.</verse>
				<verse number="12">Azért amint egy ember által jött be a világba a bűn, a bűn által pedig a halál, és a halál minden emberre elhatott, mivel mindenki vétkezett; —</verse>
				<verse number="13">volt a világban bűn a törvény előtt is; a bűn azonban nem számíttatik be, ha nincs törvény.</verse>
				<verse number="14">De a halál uralkodott Ádámtól Mózesig azokon is, akik nem Ádám esetéhez hasonlóan vétkeztek, aki amaz eljövendőnek ki ábrázolása volt.</verse>
				<verse number="15">De amit Isten nekünk kegyelméből ajándékozott, nem úgy van, mint a bűn eset. Mert ha amaz egynek bűnesete által sokan haltak meg, az Isten kegyelme és ajándéka az egy embernek, Jézus Krisztusnak kegyelméből sokkal bőségesebben áradt ki sokakra.</verse>
				<verse number="16">És az ajándék sem hasonlít amaz egy ember bűnének következményéhez, mert az ítélet egy ember bűnéből lett kárhoztató ítéletté, a kegyelmi ajándék pedig sok bűnből lett igaznak nyilvánítássá.</verse>
				<verse number="17">Mert ha az egynek bűnesete miatt uralkodott a halál amaz egy ember által, sokkal inkább uralkodnak az életben az egy Jézus Krisztus által azok, akik a kegyelemnek és az igazság ajándékának bőségében részesültek.</verse>
				<verse number="18">Bizonyára azért, amint egynek bűnesete minden emberre kihatott a kárhoztató ítéletben, úgy egynek igazsága minden emberre elhatott az élet megigazulásában.</verse>
				<verse number="19">Mert amint egy ember engedetlensége által sokan a bűnösök sorába kerültek, úgy egynek engedelmessége által sokan az igazak sorába kerültek.</verse>
				<verse number="20">Közben pedig bejött a törvény, hogy a bűn megnövekedjék; de ahol megnövekedett a bűn, ott a kegyelem sokkal bőségesebben áradt el,</verse>
				<verse number="21">hogy amint uralkodott a bűn a halálban, úgy a kegyelem is uralkodjék igazság által az örök életre a mi Urunk Jézus Krisztus által.</verse>
			</chapter>
			<chapter number="6">
				<verse number="1">Mit mondjunk tehát? Megmaradjunk a bűnben, hogy a kegyelem annál nagyobb legyen?</verse>
				<verse number="2">Semmiképen! Akik meghaltunk a bűnnek, mimódon élhetnénk még abban?</verse>
				<verse number="3">vajjon nem tudjátok, hogy akik megkeresztelkedtünk a Krisztus Jézusra, az ő halálára keresztelkedtünk meg?</verse>
				<verse number="4">Eltemettettünk tehát vele együtt a keresztség által a halálba, hogy amiképpen az Atya az ő dicsősége által feltámasztotta Krisztust a halottak közül, azonképen mi is új életben járjunk.</verse>
				<verse number="5">Mert ha az övéhez hasonló halálban őbelé oltattunk és vele eggyé lettünk, akkor az övéhez hasonló feltámadásban is azok leszünk.</verse>
				<verse number="6">Tudjuk pedig, hogy a mi ó emberünk vele együtt megfeszíttetett, hogy a bűn teste megsemmisüljön, hogy többé ne szolgáljunk a bűnnek.</verse>
				<verse number="7">Mert aki meghalt, megszabadult a bűntől,</verse>
				<verse number="8">Ha pedig meghaltunk Krisztussal, hisszük, hogy vele együtt élni is fogunk.</verse>
				<verse number="9">Tudjuk ugyanis, hogy Krisztus, akit Isten feltámasztott a halottak közül, többé nem hal meg. a halál nem uralkodik többé rajta.</verse>
				<verse number="10">Mert hogy meghalt, egyszersmindenkorra meghalt a bűnnek; hogy pedig él, az Istennek él.</verse>
				<verse number="11">így ítéljetek ti is magatokról, hogy meghaltatok a bűnnek, de a mi Urunk Krisztus Jézusban az Istennek éltek.</verse>
				<verse number="12">Ne uralkodjék tehát a bűn a ti halandó testetekben, hogy engedjetek kívánságainak.</verse>
				<verse number="13">Se ne adjátok oda tagjaitokat a gonoszság fegyvereiül a bűnnek, hanem adjátok oda magatokat az Istennek, mint akik a halálból életre keltetek, és tagjaitokat adjátok az igazság fegyvereiül az Istennek.</verse>
				<verse number="14">Mert a bűn nem fog uralkodni ti rajtatok, mivel nem törvény alatt vagytok, hanem kegyelem alatt.</verse>
				<verse number="15">Mi következik tehát ebből? Vétkezzünk-e, mivel nem a törvény alatt, ha nem a kegyelem alatt vagyunk? Semmiképen!</verse>
				<verse number="16">vajjon nem tudjátok, hogy akinek odaadjátok magatokat szolgákul az engedelmességre, annak vagytok a szolgái, akinek engedelmeskedtek: vagy a bűnnek halálra, vagy az engedelmességnek igazságra?</verse>
				<verse number="17">De hála az Istennek, hogy csak voltatok a bűn szolgái, de szívetek szerint engedelmeskedtetek a tanítás ama formájának, amelyre az Isten elvezetett titeket.</verse>
				<verse number="18">Miután pedig megszabadultatok a bűntől, az igazság szolgáivá lettetek.</verse>
				<verse number="19">Emberi módon szólok testetek erőtelensége miatt. Amint ugyanis odaadtátok tagjaitokat a tisztátalanságnak és törvénytelenségnek szolgákul a törvénytelenségre, úgy most adjátok oda tagjaitokat szolgákul a szent életre az igazságnak.</verse>
				<verse number="20">Mert mikor a bűn szolgái voltatok, az igazságtól szabadok voltatok.</verse>
				<verse number="21">Micsoda gyümölcsöt termett tehát akkor ez nektek? Olyat, amit most szégyeltek! Mert azoknak a vége halál.</verse>
				<verse number="22">Most ellenben miután megszabadultatok a bűntől, és az Istennek szolgáivá lettetek, megvan a gyümölcsötök a szent életre, amelynek a vége örök élet,</verse>
				<verse number="23">Mert a bűn zsoldja halál, az Isten kegyelmi ajándéka pedig örök élet Krisztus Jézusban, a mi Urunkban;</verse>
			</chapter>
			<chapter number="7">
				<verse number="1">Avagy nem tudjátok, atyámfiai, — mert törvényt ismerőkhöz szólok, — hogy a törvény csak addig uralkodik az emberen, amíg ő él?</verse>
				<verse number="2">Mert a férjes asszonyt a törvény a férjéhez köti, amíg a férje él: de ha meghal, akkor az asszony megszabadul a férj törvényétől,</verse>
				<verse number="3">így tehát házasságtörőnek mondják, ha férje életében más férfiúé lesz; ha ellenben meghal a férje, szabad a törvénytől, úgy hogy nem házasságtörő, ha más férfiúé lesz.</verse>
				<verse number="4">Azért atyámfiai ti is meghaltatok a törvénynek a Krisztus teste által, hogy máséi legyetek, azéi, aki a halottak közül feltámasztatott, hogy gyümölcsöt teremjünk Istennek.</verse>
				<verse number="5">Mert mikor a testben voltunk, tagjainkban a törvény által ébresztett bűnös szenvedélyek működtek, hogy a halálnak gyümölcsözzenek.</verse>
				<verse number="6">De most megszabadultunk a törvénytől, minthogy meg haltunk arra nézve, ami fogságában tartott, hogy szolgáljunk a Lélek újságában és nem a betű óságában.</verse>
				<verse number="7">Mit mondunk tehát? Bűn a törvény? Semmiképen! Sőt inkább a bűnt nem ismertem, csak a törvény által. Mert a gonosz kívánságról sem tudtam volna, ha a törvény nem mondta volna: Ne kívánd!</verse>
				<verse number="8">De a bűn felhasználta az alkalmat, és a parancsolat által mindenféle gonosz kívánságot ébresztett bennem, mert a törvény nélkül a bűn halott,</verse>
				<verse number="9">Én pedig egykor törvény nélkül éltem. De a parancsolat eljöttével életre kelt a bűn,</verse>
				<verse number="10">én pedig meghaltam; és így halálomra volt az a parancsolat, amely életet ígért.</verse>
				<verse number="11">Mert a bűn felhasználta az alkalmat a parancsolat által, megcsalt engem és megölt általa,</verse>
				<verse number="12">De azért a törvény szent és a parancsolat is szent és igaz és jó.</verse>
				<verse number="13">Tehát ami jó, az nekem halálommá lett? Semmiképen! Sőt inkább a bűn, hogy bűn-volta nyilvánvalóvá legyen, a jó által nekem halált okoz, hogy felettébb bűnös legyen a bűn a parancsolat által.</verse>
				<verse number="14">Mert tudjuk, hogy a törvény Lélek szerint való, de én testi vagyok, eladva a bűnnek,</verse>
				<verse number="15">Mert amit véghez viszek, nem ismertem; mert nem azt teszem, amit akarok, hanem amit gyűlölök, azt cselekszem.</verse>
				<verse number="16">Ha pedig azt cselekszem, amit nem akarok, egyetértek a törvénnyel, hogy az jó.</verse>
				<verse number="17">Most tehát már nem én viszem azt véghez, ha nem a bennem lakozó bűn.</verse>
				<verse number="18">Mert tudom, hogy nem lakik bennem, vagyis az én testemben jó; mert akaratom van ugyan a jóra, de hogy azt elvégezzem, nem sikerül.</verse>
				<verse number="19">Mert nem a jót cselekszem, amit akarok, hanem a rosszat teszem, amit nem akarok.</verse>
				<verse number="20">Ha pedig azt cselekszem, amit nem akarok, akkor nem én magam viszem azt véghez, hanem a bennem lakozó bűn.</verse>
				<verse number="21">Tehát magamra nézve mintegy törvényt állapíthatom meg, hogy noha a jót akarom, csak a rosszat tudom cselekedni.</verse>
				<verse number="22">Mert gyönyörködöm ugyan az Isten törvényében a belső ember szerint,</verse>
				<verse number="23">de látok egy másik törvényt tagjaimban, amely az én elmém törvénye ellen hadakozik és engem foglyul ejt a bűn törvényének, amely tagjaimban van.</verse>
				<verse number="24">Óh én nyomorult ember! Kicsoda szabadít meg engem a halálnak ebből a testéből?</verse>
				<verse number="25">Hálát adok az Istennek a mi Urunk Jézus Krisztus által! Ezért bár én az elmémmel az Isten törvényének szolgálok, de testemmel a bűn törvényének</verse>
			</chapter>
			<chapter number="8">
				<verse number="1">Nincs tehát immár semmi kárhoztatásuk azoknak, akik a Krisztus Jézusban vannak, (Az 1. vers végén egyes kéziratok hozzáteszik: akik nem test szerint járnak, hanem Lélek szerint. (V. ö. 4. vers))</verse>
				<verse number="2">mert az élet Lelkének törvénye a Krisztus Jézus által meg szabadított téged a bűn és halál törvényétől.</verse>
				<verse number="3">Mert ami lehetetlen volt a törvénynek, mivel erőtelen volt a test miatt, azt megcselekedte az Isten, amikor elküldte az ő Fiát a bűnös testhez hasonló formában és a bűnért a bűnt a testben kárhoztatta,</verse>
				<verse number="4">hogy a törvény követelése teljesüljön bennünk, akik nem test szerint járunk, hanem Lélek szerint.</verse>
				<verse number="5">Mert akik test szerint élnek, a test dolgaival törődnek, akik pedig Lélek szerint élnek, a Lélek dolgaival.</verse>
				<verse number="6">Mert a test dolgaival való törődés halál; a Lélek dolgaival való törődés pedig élet és békesség.</verse>
				<verse number="7">Mert a test dolgaival való törődés ellenségeskedés Istennel szemben, minthogy az Isten törvényének nem engedelmeskedik, mert nem is teheti.</verse>
				<verse number="8">Akik pedig test szerint élnek, \ nem lehetnek kedvesek Isten előtt.</verse>
				<verse number="9">De ti nem test szerint éltek, hanem Lélek szerint, ha valóban Isten Lelke lakik bennetek. Akiben pedig nincs a Krisztus Lelke, az nem az övé.</verse>
				<verse number="10">Ha pedig Krisztus bennetek van, bár a test a bűn miatt halott, a lélek él az igazság által.</verse>
				<verse number="11">Ha pedig annak Lelke lakik bennetek, aki feltámasztotta Jézust a halottak közül, ugyanaz, aki feltámasztotta Krisztus Jézust a halottak közül, meg eleveníti a ti halandó testeteket is a bennetek lakozó Lelke által.</verse>
				<verse number="12">Ennél fogva, atyámfiai, nem vagyunk adósok a testnek, hogy test szerint éljünk.</verse>
				<verse number="13">Mert ha test szerint éltek, meghaltok; de ha a test cselekedeteit a Lélek kel megöldöklitek, élni fog tok.</verse>
				<verse number="14">Mert akiket Isten Lelke vezérel, azok Isten fiai.</verse>
				<verse number="15">Mert nem szolgaság lelkét vettétek, hogy ismét félnetek kelljen, hanem a fiúság Lelkét vettétek, aki által kiáltjuk: Abba, Atyánk!</verse>
				<verse number="16">Maga a Lélek bizonyságot tesz a mi lelkünkkel együtt, hogy Isten gyermekei, vagyunk.</verse>
				<verse number="17">Ha pedig gyermekek, örökösök is; örökösei Istennek, Krisztusnak pedig örököstársai, ha ugyan vele együtt szenvedünk, hogy vele együtt meg is dicsőíttessünk.</verse>
				<verse number="18">Én azt tartom, hogy a mostani idő szenvedései nem hasonlíthatók ahhoz a dicsőséghez, amely majd nyilvánvalóvá lesz rajtunk.</verse>
				<verse number="19">A teremtett világ ugyan is sóvárogva várja az Isten fiainak megjelenését.</verse>
				<verse number="20">Mert a teremtett világ hiábavalóság alá van vetve, nem önként, hanem az által, aki alávetette,</verse>
				<verse number="21">azzal a reménységgel, hogy maga a teremtett világ is meg szabadul a rothadandóság rabságától az Isten gyermekeinek dicsőséges szabadságára.</verse>
				<verse number="22">Mert tudjuk, hogy az egész teremtett világ együtt nyög és együtt vajúdik mind mostanig.</verse>
				<verse number="23">De nemcsak ez, hanem mi is, a Lélek zsengéjének birtokosai, mi magunk is sóhajtozunk magunkban, és várjuk a fiúvá fogadtatást, testünk megváltását.</verse>
				<verse number="24">Mert reménységre tarttattunk meg; a reménység pedig, ha látható, nem reménység; mert amit lát az ember, miért remélje is azt?</verse>
				<verse number="25">Ha pedig azt reméljük, amit nem látunk, békességes tűréssel várjuk azt.</verse>
				<verse number="26">Hasonlóképen pedig a Lélek is segítségére van a mi erőtlenségünknek. Mert azt, amit imádságunkban kérnünk kell, nem tudjuk úgy kérni, amint kell, de maga a Lélek esedezik értünk kimondhatatlan fohászkodásokkal.</verse>
				<verse number="27">Ám aki a szíveket vizsgálja, tudja mi a Lélek gondolata, mert Isten szerint esedezik a szentekért.</verse>
				<verse number="28">Tudjuk pedig, hogy azoknak, akik Istent szeretik, minden javukra van, mint akik az ő végzése szerint hivatalosak.</verse>
				<verse number="29">Mert akiket eleve ismert, eleve el is rendelte, hogy azok az ő Fiának képmására formáltassanak, hogy ő első szülött legyen sok atyafi között.</verse>
				<verse number="30">Akiket pedig eleve elrendelt, azokat el is hívta; és akiket elhívott, azokat meg is igazította; akiket pedig megigazított, azokat meg is dicsőítette.</verse>
				<verse number="31">Mit mondjunk azért ezekre? Ha Isten velünk, kicsoda ellenünk?</verse>
				<verse number="32">Aki az ő tulajdon Fiának sem kedvezett, hanem őt mindnyájunkért odaadta, hogyne ajándékozna nekünk mindent vele együtt?</verse>
				<verse number="33">Kicsoda vádolja az Isten választottait? Hiszen Isten az, aki megigazít.</verse>
				<verse number="34">Kicsoda az, aki kárhoztat? Hiszen Krisztus Jézus az, aki meg halt, sőt fel is támadott, aki az Isten jobbján van aki esedezik is érettünk.</verse>
				<verse number="35">Kicsoda szakíthat el minket a Krisztus szeretetétől? Nyomorgatás vagy szorongattatás vagy üldözés vagy éhség vagy mezítelenség vagy veszedelem vagy fegyver?</verse>
				<verse number="36">Amint meg van írva: Teéretted öldökölnek minket minden nap; olyannak tekintenek, mint a vágójuhokat.</verse>
				<verse number="37">De mindezekben diadalmaskodunk Ő általa, aki minket szeretett.</verse>
				<verse number="38">Mert meg vagyok győződve, hogy sem halál, sem élet, sem angyalok, sem fejedelemségek, sem hatalmasságok, sem jelenvalók, sem következendők,</verse>
				<verse number="39">sem magasság, sem mélység, sem semmi más teremtmény nem szakíthat el minket az Isten szeretetétől, amely a mi Urunk Jézus Krisztusban van.</verse>
			</chapter>
			<chapter number="9">
				<verse number="1">Igazságot szólok Krisztusban, nem hazudok, lelkiismeretem velem együtt tesz bizonyságot a Szentlélek által,</verse>
				<verse number="2">hogy nagy az én szomorúságom és szüntelen való az én szívem fájdalma.</verse>
				<verse number="3">Mert kívánnám, ha én magam Krisztustól elszakítva átkozott lennék atyámfiaiért, test szerint való rokonaimért,</verse>
				<verse number="4">az izraelitákért, akiké a fiúvá fogadtatás és a dicsőség és a szövetségek meg a törvényadás és az istentisztelet és az ígéretek,</verse>
				<verse number="5">akiké az atyák és akik közül való test szerint a Krisztus, aki mindenek felett örökké áldandó Isten. Ámen.</verse>
				<verse number="6">Mindazáltal nem lehet, hogy az Isten beszéde hiábavalóvá lett volna. Mert nem mindnyájan izraeliták azok, akik Izraeltől valók,</verse>
				<verse number="7">sem nem mindnyájan Ábrahám gyermekei, akik az ő magvából valók; hanem: Izsák által hívatik el a te magod.</verse>
				<verse number="8">Azaz nem a test szerint való gyermekek az Isten gyermekei, hanem az ígéret gyermekei számíttatnak magnak.</verse>
				<verse number="9">Mert ígéret beszéde ez: Ez időtájban eljövök és Sárának fia lesz.</verse>
				<verse number="10">Sőt nemcsak ő, hanem Rebeka is példa, aki ugyan egytől, Izsáktól, a mi atyánktól fogant méhében ikreket;</verse>
				<verse number="11">mert mikor még meg sem születtek és semmi jót vagy rosszat nem cselekedtek, — hogy az Istennek választáson alapuló végzése megálljon, nem cselekedetekből, hanem az elhívó akaratából, —</verse>
				<verse number="12">megmondatott neki: A nagyobbik szolgál majd a kisebbiknek;</verse>
				<verse number="13">amint meg van írva: Jákobot szerettem, Ézsaut pedig gyűlöltem.</verse>
				<verse number="14">Mit mondjunk tehát? vajjon nem igazságtalanság-e ez az Istentől? Semmiképen!</verse>
				<verse number="15">Mert Mózesnek ezt mondja: Könyörülök azon, akin könyörülök és irgalmazok annak, akinek irgalmazok.</verse>
				<verse number="16">Azért nem attól függ, aki akarja, sem attól, aki fut, hanem a könyörülő Istentől.</verse>
				<verse number="17">Mert azt mondja az írás a fáraónak: Azért támasztottalak téged, hogy megmutassam rajtad hatalmamat és hogy hirdessék az én nevemet az egész földön.</verse>
				<verse number="18">Azért akin akar, könyörül, akit pedig akar, megkeményít.</verse>
				<verse number="19">Mondhatnád azért nekem: Miért hibáztat mégis engem? Hiszen az ő akaratának kicsoda állhat ellent?</verse>
				<verse number="20">De hát kicsoda vagy te, ember, hogy perbe szállsz az Istennel? vajjon mondja-e a készítmény a készítőjének: Miért formáltál engem így?</verse>
				<verse number="21">vajjon a fazekasnak nincs hatalma az agyagon, hogy ugyanabból az anyagból némely edényt ékességre, némelyet pedig közönséges használatra készítsen!</verse>
				<verse number="22">Ha pedig Isten meg akarta mutatni az ő haragját és meg akarta ismertetni az ő hatalmát, és ezért nagy béketűréssel elszenvedte a harag edényeit, amelyek pusztulásra készültek,</verse>
				<verse number="23">hogy megismertesse dicsőségének gazdagságát az irgalom edényein, amelyeket eleve elkészített a dicsőségre, mit szólhatsz ellene?</verse>
				<verse number="24">Bennünket is ilyenekül hívott el, nemcsak a zsidók, hanem a pogányok közül is.</verse>
				<verse number="25">amint Hóseásnál is mondja: Hívom a nemnépemet népemnek és a nemszeretettet szeretettnek.</verse>
				<verse number="26">És lesz, hogy azon a helyen, ahol ezt mondták nekik: Ti nem vagytok az én népem, ott az élő Isten fiainak fogják őket hívni.</verse>
				<verse number="27">Ésaiás pedig ezt kiáltja Izrael felől: Ha Izrael fiainak száma annyi volna is, mint a tenger fövénye, csak a maradék tartatik meg.</verse>
				<verse number="28">Mert az Úr az ő beszédét teljesen és gyorsan valóra váltja a földön.</verse>
				<verse number="29">És amint Ésaiás előre megmondta: Ha a Seregek Ura nem hagyott volna nekünk magot, olyanokká lettünk volna, mint Sodorna, és Gomorához lettünk volna hasonlók.</verse>
				<verse number="30">Mit mondunk tehát? Azt, hogy a pogányok, akik nem törekedtek igazságra, elnyerték az igazságot, még pedig a hitből való igazságot.</verse>
				<verse number="31">Izrael ellenben, bár az igazság törvényére törekedett, nem jutott el erre a törvényre.</verse>
				<verse number="32">Miért? Azért, mert nem hit által törekedtek arra, hanem úgy, mint ha cselekedetek által volna elnyerhető. Beleütköztek a megütközés kövébe,</verse>
				<verse number="33">amint meg van írva: Íme, a meg ütközés kövét és megbotránkozás szikláját teszem Siónba, és aki hisz benne, meg nem szégyenül.</verse>
			</chapter>
			<chapter number="10">
				<verse number="1">Atyámfiai, szívem szerint kívánom és könyörgök Istenhez Izraelért, hogy üdvözüljenek.</verse>
				<verse number="2">Mert bizonyságot teszek felőlük, hogy van bennük buzgóság Isten iránt, de nem a helyes ismeret szerint.</verse>
				<verse number="3">Mivel ugyanis az Isten igazságát nem ismerték, és a magukét igyekeztek érvényesíteni, az Isten igazságának nem engedelmeskedtek.</verse>
				<verse number="4">Mert a törvény vége Krisztus minden hivőnek megigazulására.</verse>
				<verse number="5">Mert Mózes a törvényből való igazságról ezt írja: Aki cselekszi azt, él általa.</verse>
				<verse number="6">A hitből való igazság pedig így szól: Ne mondd a te szívedben: Ki megy fel a mennybe? (tudniillik azért, hogy a Krisztust lehozza)</verse>
				<verse number="7">vagy: Ki száll le a mélységbe? (tudniillik azért, hogy Krisztust a halottak közül fel hozza),</verse>
				<verse number="8">hanem mit mond? Közel van hozzád az ige, a te szádban és szívedben, azaz a hitnek amaz igéje, amelyet mi hirdetünk.</verse>
				<verse number="9">Mert ha száddal Úrnak vallod Jézust és szívedben hiszed, hogy az Isten feltámasztotta őt a halottak közül, megtartatol!</verse>
				<verse number="10">Mert szívvel hiszünk, hogy meg igazuljunk, szájjal teszünk pedig vallást, hogy meg tartassunk.</verse>
				<verse number="11">Mert az írás ezt mondja: Senki sem szégyenül meg, aki őbenne hisz.</verse>
				<verse number="12">Mert nincs különbség zsidó és görög között. Mert ugyanaz az Ura mindenkinek, aki gazdagon megáld mindenkit, aki őt segítségül hívja.</verse>
				<verse number="13">Mert mindenki, aki segítségül hívja az Úr nevét, megtartatik.</verse>
				<verse number="14">De hát hogyan hívják segítségül azt, akiben nem hittek? Hogyan higgyenek pedig abban, aki felől nem hallottak? Ámde hogyan halljanak igehirdető nélkül?</verse>
				<verse number="15">De hogyan hirdessék az igét, ha nem küldetnek? Amint meg van írva: Mily kedvesek azoknak lábai, akik a jó hír örömüzenetét hozzák!</verse>
				<verse number="16">Csakhogy nem mindenki engedelmeskedett az evangéliumnak. Mert Ésaiás ezt mondja: Uram, ki hitt a mi prédikálásunknak?</verse>
				<verse number="17">Azért a hit hallásból van, a hallás pedig Krisztus igéje által.</verse>
				<verse number="18">De kérdem: talán nem hallották? Sőt minden bizonnyal az egész földre elhatott a hangjuk és a föld kerekségének határáig az ő beszédük.</verse>
				<verse number="19">De kérdem ismét: Izrael talán nem ér tette meg? Először Mózes mondja: Féltékennyé teszlek titeket oly nép által, amely nem nép, értelmetlen néppel haragítlak titeket.</verse>
				<verse number="20">Ésaiás pedig bátran ezt mondja: Megtaláltak azok, akik nem kerestek engem; nyilvánvalóvá lettem azoknak, akik nem kérdezősködtek felőlem.</verse>
				<verse number="21">Izraelről pedig így szól: Egész nap kiterjesztettem kezemet az engedetlenkedő és ellenmondó népre.</verse>
			</chapter>
			<chapter number="11">
				<verse number="1">Kérdem tehát: vajjon elvetette-é Isten az ő népéti Semmiképpen! Mert én is izraelita vagyok, Ábrahám magvából, Benjámin nemzetségéből való.</verse>
				<verse number="2">Nem vetette el Isten az ő népét, amelyet eleve ismert. Vajjon nem tudjátok, mit mond az írás Illés történetében? Mimódon tesz panaszt Istennél Izrael ellen, amikor így szól:</verse>
				<verse number="3">- - -</verse>
				<verse number="4">3 Uram, prófétáidat megölték és oltáraidat lerombolták; egyedül csak én maradtam meg, és most életemre törnek.De mit mond neki az isteni felelet? Meghagytam magamnak hétezer embert, akik nem hajtottak térdet Baálnak.</verse>
				<verse number="5">így azért most is van maradék, a kegyelemből való kiválasztás szerint.</verse>
				<verse number="6">Hogyha pedig kegyelemből, akkor nem cselekedetekből, különben a kegyelem nem volna többé kegyelem. (A 6. vers végén egyes kéziratokban még ez olvasható: Hogyha pedig cselekedetekből, akkor nem kegyelemből: különben a cselekedet nem volna többé cselekedet.)</verse>
				<verse number="7">Hogyan van hát? Amit Izrael keres, azt nem nyerte el, a kiválasztottak ellenben elnyerték. A többiek pedig megkeményíttettek,</verse>
				<verse number="8">amint meg van írva: Az Isten kábultság lelkét adta nekik: szemet, hogy ne lássanak, fület, hogy ne halljanak, mind e mai napig.</verse>
				<verse number="9">Dávid is ezt mondja: Legyen az ő asztaluk tőrré és hálóvá, csapdává és megtorlássá számukra;</verse>
				<verse number="10">szemük sötétüljön el, hogy ne lássanak és hátukat görnyeszd meg mindenkorra.</verse>
				<verse number="11">Ezért azt mondom: vajjon azért botlottak-e meg, hogy elessenek? Semmiképen! Hanem az ő elestük miatt lett az üdvösség a pogányoké, hogy Isten féltékennyé tegye Izraelt.</verse>
				<verse number="12">Ha pedig az ő elestük gazdagság a világnak, és az ő kudarcuk gazdagság a pogányoknak, mennyivel inkább az ő teljes számban való megtérésük.</verse>
				<verse number="13">Mert nektek mondom, pogányoknak: mivel én a pogányok apostola vagyok, szolgálatomat azzal dicsőítem,</verse>
				<verse number="14">ha valami módon féltékenyekké teszem véreimet és megmentek közülük némelyeket.</verse>
				<verse number="15">Mert ha az ő elvettetésük a világ megbékélése, mi lesz akkor az ő befogadtatásuk, ha nem-élet a halálból?</verse>
				<verse number="16">Ha pedig a tészta zsengéje szent, akkor a tészta is az, és ha a gyökér szent, az ágak is azok.</verse>
				<verse number="17">Ha pedig némely ágak kitörettek, te viszont vad olajfa létedre beoltattál azok közé és részese lettél az olajfa gyökerének és nedvének,</verse>
				<verse number="18">ne kevélykedjél az ágakkal szemben. Ha pedig kevélykedel, tudd meg, hogy nem te hordozod a gyökeret, hanem a gyökér hordoz téged.</verse>
				<verse number="19">De te azt mondod: Az ágak azért törettek ki, hogy én oltassam be.</verse>
				<verse number="20">Úgy van. Hitetlenségük miatt törettek ki azok, te pedig hit által állasz. Fel ne fuvalkodjál, hanem félj.</verse>
				<verse number="21">Mert ha az Isten a természetes ágakat nem kímélte, téged sem fog kímélni.</verse>
				<verse number="22">Vedd fontolóra azért Isten jóságát és keménységét: azok iránt, akik elestek, keménységét; irántad pedig jóságát, ha megmaradsz az ő jóságában, különben te is kivágatol.</verse>
				<verse number="23">Sőt azok is, ha nem maradnak meg a hitetlenségben, ismét beoltatnak, mert az Istennek van hatalma, hogy ismét beoltsa őket.</verse>
				<verse number="24">Mert ha te a természettől vad olajfából kivágattál és természet ellenére beoltattál a szelíd olajfába, mennyivel inkább be fognak oltatni tulajdon olajfájukba azok, akik természettől fogva odavalók!</verse>
				<verse number="25">Hogy ne a saját bölcsességetekre építsetek, nem akarom, hogy ne tudjátok, atyámfiai, ezt a titkot: A megkeményedés Izraelre nézve csak rész szerint való, amíg a pogányok teljes számban bemennek,</verse>
				<verse number="26">és így az egész Izrael megtartatik, amint meg van írva: Eljön Sionból a Szabadító és elfordítja Jákobtól a gonoszságokat;</verse>
				<verse number="27">és ez nekik az én szövetségem, mikor eltörlöm bűneiket.</verse>
				<verse number="28">Az evangéliumot tekintve ugyan Isten ellenségei tiérettetek, de a kiválasztást tekintve szeretettek az atyákért.</verse>
				<verse number="29">Mert megbánhatatlanok az Isten ajándékai és az ő el hívása.</verse>
				<verse number="30">Mert amint ti egykor engedetlenek voltatok Istennel szemben, most pedig irgalmat nyertetek az ő engedetlenségük miatt:</verse>
				<verse number="31">aképen ezek is most engedetlenekké lettek, hogy a nektek jutott irgalom által most ők is irgalmat nyerjenek.</verse>
				<verse number="32">Mert az Isten mindenkit engedetlenség alá rekesztett, hogy mindenkin könyörüljön.</verse>
				<verse number="33">Óh Isten gazdagságának, bölcsességének és tudományának mélysége! Mily kikutathatatlanok az ő ítéletei és kinyomozhatatlanok az ő útai!</verse>
				<verse number="34">Mert ki ismer te az Úr értelmét? Vagy ki volt az ő tanácsadója?</verse>
				<verse number="35">Vagy ki adott előbb neki, hogy visszafizesse annak?</verse>
				<verse number="36">Mert őtőle, ő általa és őreá nézve van minden, övé a dicsőség mindörökké. Ámen.</verse>
			</chapter>
			<chapter number="12">
				<verse number="1">Kérlek azért titeket, atyámfiai, az Isten irgalmára, hogy szánjátok oda testeteket élő, szent és Istennek kedves áldozatul. Ez legyen a ti okos istentiszteletetek.</verse>
				<verse number="2">És ne szabjátok magatokat e világhoz, hanem formálódjatok át a ti elmétek megújulásával, hogy megítélhessétek, mi az Istennek jó, kedves és tökéletes akarata.</verse>
				<verse number="3">Mert a nekem adott kegyelem által mondom mindenkinek közöttetek, hogy ne gondoljon többet magáról, mint amennyit kell, ha nem józanul gondolkozzék a hitnek az Istentől adott mértéke szerint.</verse>
				<verse number="4">Amint ugyanis egy testben sok tagunk van, de minden tagnak nem ugyanaz a rendeltetése,</verse>
				<verse number="5">aképen sokan egy test vagyunk a Krisztusban, egyenként pedig egymásnak is tagjai.</verse>
				<verse number="6">Minthogy azért különböző ajándékaink vannak a nekünk adott kegyelem szerint, ha prófétálás, a hit szabálya szerint teljesítsük,</verse>
				<verse number="7">ha szolgálat, a szolgálatban, ha tanító, a tanításban,</verse>
				<verse number="8">ha intő, az intésben; az adakozó szelídségben, az elöljáró szorgalommal; a könyörülő jókedvvel cselekedje</verse>
				<verse number="9">A szeretet képmutatás nélkül való legyen. Iszonyodjatok a gonosztól, ragaszkodjatok a jóhoz.</verse>
				<verse number="10">Atyafiúi szeretettei egymás iránt gyengédek, tisztelet adásban egymást megelőzők legyetek. 1</verse>
				<verse number="11">A jó igyekezetben ne legyetek restek; Lélekben buzgók legyetek, mint akik az Úrnak szolgáltok.</verse>
				<verse number="12">A reménységben örvendezők, a háborúságban tűrők, az imádkozásban állhatatosak;</verse>
				<verse number="13">a szentek szükségeire adakozók legyetek; a vendégszeretetet gyakoroljátok.</verse>
				<verse number="14">Áldjátok üldözőiteket, áldjátok és ne átkozzátok.</verse>
				<verse number="15">Örüljetek az örülőkkel és sírjatok a sírókkal.</verse>
				<verse number="16">Egymással egyetértésben éljetek; ne kevélykedjetek, hanem az alázatosakhoz szabjátok magatokat. Ne legyetek bölcsek ti magatokban.</verse>
				<verse number="17">Senkinek rosszal rosszért ne fizessetek. A tisztességre legyen gondotok minden ember előtt.</verse>
				<verse number="18">Ha lehetséges, amennyiben rajtatok áll, minden emberrel békességben éljetek.</verse>
				<verse number="19">Magatokért bosszút ne álljatok, szeretteim, hanem adjatok helyet az Isten haragjának; mert meg van írva: Enyém a bosszúállás, én megfizetek, — ezt mondja az Úr.</verse>
				<verse number="20">Ha te hát éhezik a te ellenséged, adj ennie; ha szomjazik, adj innia, mert ha ezt cselekszed, eleven szenet gyűjtesz a fejére.</verse>
				<verse number="21">Ne engedd, hogy a gonosz legyőzzön, hanem te győzd le a gonoszt jóval.</verse>
			</chapter>
			<chapter number="13">
				<verse number="1">Mindenki engedelmeskedjék a felettes hatalmaknak, mert nincs hatalom, csak Istentől s amely hatalmak vannak, azokat Isten rendelte.</verse>
				<verse number="2">Azért aki ellene támad a hatalomnak, Isten rendelésének támad ellene; akik pedig ez ellen támadnak, önmaguknak szereznek ítéletet.</verse>
				<verse number="3">Mert az elöljáróktól nem kell félnie annak, aki jót cselekszik, hanem csak annak, aki gonoszat cselekszik. Akarod-e pedig, hogy ne kelljen félned a hatalomtól? A jót cselekedd és dicséretet nyersz tőle.</verse>
				<verse number="4">Mert Isten szolgája ő a te javadra. Ha viszont a rosszat cselek szed, félj, mert nem ok nélkül viseli a fegyvert; mert Isten szolgája, hogy az ő haragjával sújtsa azt, aki gonoszt cselekszik.</verse>
				<verse number="5">Ezért nemcsak a harag elkerülésére, hanem a lelkiismeretért is szükséges engedelmeskedni.</verse>
				<verse number="6">Mert azért fizettek adót is, mivel Isten szolgái azok, akik éppen ebben a tisztükben fáradoznak.</verse>
				<verse number="7">Adjátok meg tehát mindenkinek, amivel tartoztok: akinek az adóval, az adót; akinek a vámmal, a vámot; akinek a félelemmel, a félelmet; akinek a tisztelettel, a tiszteletet.</verse>
				<verse number="8">Senkinek semmivel ne tartozzatok, csak azzal, hogy egymást szeressétek. Mert aki szereti felebarátját, a törvényt betöltötte.</verse>
				<verse number="9">Mert ez: Ne paráználkodjál, ne ölj, ne lopj, hamis tanú bizonyságot ne szólj, ne kívánd, és ha valami más parancsolat van, ebben az igében foglalható egybe: Szeresd felebarátodat, mint tenmagadat.</verse>
				<verse number="10">Mert a szeretet nem tesz rosszat a felebaráttal. Azért a törvény betöltése a szeretet.</verse>
				<verse number="11">Ezt cselekedjük, mivel tudjuk az időt, hogy itt van már az óra, hogy az álomból felserkenjetek. Mert most közelebb van hozzánk az üdvösség, mint mikor hívőkké lettünk.</verse>
				<verse number="12">Az éjtszaka elmúlt, a nappal pedig elközelgett: vessük le tehát a sötétség cselekedeteit és öltözzük fel a világosság fegyvereit.</verse>
				<verse number="13">Mint nappal, tisztességben járjunk, nem dobzódásokban és részegségekben, nem bujálkodásokban és feslettségekben, nem civódásban és irigységben;</verse>
				<verse number="14">hanem öltözzétek fel az Úr Jézus Krisztust és a testet ne tápláljátok bűnös kívánságokra.</verse>
			</chapter>
			<chapter number="14">
				<verse number="1">A hitben erőtlent fogadjátok be, de ne azért, hogy vélekedéseiről vitatkozzatok.</verse>
				<verse number="2">Némely ember azt hiszi, hogy mindent megehet; a hitben erőtlen pedig csak főzeléket eszik.</verse>
				<verse number="3">Aki mindent megeszik, ne nézze le azt, aki nem eszik meg mindent; viszont aki nem eszik meg mindent, ne ítélje meg azt, aki mindent megeszik, mert az Isten őt is befogadta.</verse>
				<verse number="4">Ki vagy te, hogy megítéled a más szolgáját? Tulajdon urának áll vagy esik, de meg fog állani, mert az Úr megerősítheti, hogy megálljon.</verse>
				<verse number="5">Ez az egyik napot különbnek tartja a másiknál; az pedig minden napot egy formának tart. Minden ember legyen teljesen bizonyos a maga meggyőződése felől.</verse>
				<verse number="6">Aki az egyik napot a másiknál többre tartja, az Úrért teszi. És aki eszik, az Úrért eszik, mert hálát ad az Istennek, és aki nem eszik, az Úrért nem eszik és hálát ad az Istennek.</verse>
				<verse number="7">Mert közülünk senki sem él önmagának és senki sem hal önmagának.</verse>
				<verse number="8">Mert ha élünk, az Úrnak élünk; ha meghalunk, az Úrnak halunk meg. Ezért akár élünk, akár meg halunk, az Úréi vagyunk.</verse>
				<verse number="9">Mert azért halt meg és elevenedett meg Krisztus, hogy mind holtakon, mind élőkön uralkodjék.</verse>
				<verse number="10">Te pedig miért ítéled meg a te atyádfiát? Te meg miért nézed le a te atyádfiát? Hiszen mindnyájan odaállunk majd Isten ítélőszéke elé.</verse>
				<verse number="11">Mert meg van írva: Élek én, szól az Úr, hogy meg fog előttem hajolni minden térd és minden nyelv az Istent magasztalja.</verse>
				<verse number="12">Azért mindegyikünk maga ad majd számot magáról az Istennek.</verse>
				<verse number="13">Ezért többé ne ítélkezzünk egymás fölött, hanem inkább úgy ítéljetek, hogy ne adjatok okot atyátokfiainak megütközésre vagy megbotránkozásra.</verse>
				<verse number="14">Tudom és meg vagyok győződve az Úr Jézusban, hogy semmi sem tisztátalan ön magában; hanem bármi annak tisztátalan, aki tisztátalannak tartja azt.</verse>
				<verse number="15">Mert ha a te atyádfia az ételed miatt megszomorodik, többé nem jársz el szeretettel. Ne döntsd romlásba ételeddel azt, akiért Krisztus meg halt.</verse>
				<verse number="16">Ne engedjétek azért, hogy legszentebb javatokat káromolják.</verse>
				<verse number="17">Mert az Isten országa nem evés, nem ivás, hanem igazság, békesség és Szentlélek által való öröm.</verse>
				<verse number="18">Mert aki ebben szolgál Krisztusnak, az kedves Isten előtt és az emberek megbecsülik.</verse>
				<verse number="19">Azért tehát törekedjünk azokra, amik a békességre és egymás építésére valók.</verse>
				<verse number="20">Ne rontsd le az ételért az Isten munkáját. Minden tiszta ugyan, de rossz annak az embernek, aki botránkozással eszik.</verse>
				<verse number="21">Jó nem enni húst és nem inni bort, sem semmit nem tenni, amiben atyádfia megütközik. (A 21. vers végén egyes kéziratokban még ez olvasható; vagy megbotránkozik vagy erőtelen.)</verse>
				<verse number="22">A te hitedet őrizd meg Isten előtt magadnak. Boldog, aki nem ítéli el magát abban, amit helyesel.</verse>
				<verse number="23">Aki pedig kételkedik, ha eszik, elítéltetett, mert nem hitből teszi. Ami pedig nincs hitből, bűn az.</verse>
			</chapter>
			<chapter number="15">
				<verse number="1">Tartozunk pedig mi az erősek, hogy az erőtlenek gyengeségeit hordozzuk és ne magunknak kedvezzünk.</verse>
				<verse number="2">Mindegyikünk tudniillik az ő fele barátjának kedvezzen, annak javára, építésére éljen.</verse>
				<verse number="3">Mert Krisztus sem kedvezett magának, hanem amint meg van írva: Gyalázóid gyalázásai hullottak rám.</verse>
				<verse number="4">Mert mindaz, ami régen megíratott, a mi tanulságunkra íratott meg, hogy állhatatosság által és az Írások vigasztalása által reménységünk legyen.</verse>
				<verse number="5">Az állhatatosság és vigasztalás Istene pedig adja meg nektek, hogy közöttetek egyetértés legyen egymás iránt a Krisztus Jézus szerint,</verse>
				<verse number="6">hogy egy szívvel, egy szájjal dicsőítsétek az Istent és a mi Urunk Jézus Krisztusnak Atyját.</verse>
				<verse number="7">Azért fogadjátok be egy mást, amint Krisztus is be fogadott minket az Isten dicsőségére.</verse>
				<verse number="8">Ezt pedig úgy értem, hogy Krisztus szolgájává lett a zsidóknak, hogy megmutassa az Isten igaz-voltát, és megerősítse az atyáknak tett ígéreteket.</verse>
				<verse number="9">A pogányok pedig irgalmáért dicsőítik az Istent, amint meg van írva: Magasztallak azért téged a pogányok között, és dicséretet éneklek a te nevednek.</verse>
				<verse number="10">És ismét azt mondja: Őrüljetek, ti pogányok, az ő népével együtt.</verse>
				<verse number="11">És ismét: Dicsérjétek az Urat, mind ti pogányok, és magasztalják őt mind a népek.</verse>
				<verse number="12">Ésaiás pedig így szól: Lesz Isainak sarja, aki fel is kel, hogy uralkodjék a pogányokon; benne reménykednek a pogányok.</verse>
				<verse number="13">A reménység Istene pedig töltsön be titeket minden örömmel és békességgel a hit által, hogy bővölködjetek a reménységben a Szentlélek ereje által.</verse>
				<verse number="14">Meg vagyok pedig győződve magam is felőletek, atyámfiai, hogy telve vagytok minden jósággal, telve minden ismerettel, úgyhogy egymást inteni is tudjátok.</verse>
				<verse number="15">Itt-ott mégis merészebben írtam nektek, atyámfiai, mintegy emlékeztetve titeket arra a kegyelemre, amelyben Isten engem avégre részesített, hogy</verse>
				<verse number="16">a Jézus Krisztus szolgája legyek a pogányok között, így végzem az Isten evangéliumának szent szolgálatát, hogy a pogányok áldozata kedves és a Szentlélek által megszentelt legyen.</verse>
				<verse number="17">Dicsekedhetem tehát a Krisztus Jézusban az Istenért végzett munkámmal.</verse>
				<verse number="18">Mert nem merek semmiről se beszélni, amit nem Krisztus cselekedett volna általam a pogányok megtérítésére, szóval és tettel,</verse>
				<verse number="19">jelek és csodák ereje által, a Lélek ereje által úgyannyira, hogy Jeruzsálemtől és környékétől kezdve Illiriáig betöltöttem a Krisztus evangéliumának szolgálatát.</verse>
				<verse number="20">Becsületbeli dolognak tartottam azonban, hogy az evangéliumot ne hirdessem ott, ahol Krisztus neve már felhangzott, hogy idegen alapra, ne építsek,</verse>
				<verse number="21">ha nem amint megíratott: Azok látják meg, akiknek ő felőle nem adtak hírt; és akik nem hallották, azok értik meg. (A 21. vers végén egyes kéziratokban még ez olvasható: vagy megbotránkozik vagy erőtelen.)</verse>
				<verse number="22">Ezért gyakran akadályozva is voltam a hozzátok való menetelben,</verse>
				<verse number="23">most pedig, mivel már nincs munkamezőm e tartományokban és sok esztendő óta vágyódom arra, hogy elmehessek hozzátok,</verse>
				<verse number="24">ha Hispániába utazom, meglátogatlak titeket. Mert remélem, hogy átutazóban meg láthatlak, és ti majd elsegítetek oda, ha előbb valamennyire felüdültem köztetek.</verse>
				<verse number="25">Most pedig Jeruzsálembe indulok a szentek szolgálatára.</verse>
				<verse number="26">Macedónia és Ahája ugyanis jónak látta, hogy némi gyűjtést rendezzenek a jeruzsálemi szentek között levő szegényeknek.</verse>
				<verse number="27">Mert jónak látták és tartoznak is vele. Mert ha a pogányok azok lelki javaiban részesültek, viszont ők is tartoznak nekik szolgálni földi javaikkal.</verse>
				<verse number="28">Ha tehát ezt majd elvégzem, és nekik a gyűjtött összeget átadom, titeket útba ejtve, megyek át Hispániába.</verse>
				<verse number="29">És tudom, hogy mikor hozzátok megyek, Krisztus evangélioma áldásának teljességével érkezem oda.</verse>
				<verse number="30">Kérlek pedig titeket, atyámfiai, a mi Urunk Jézus Krisztusra és a Lélek szeretetére, imádságaitokban tusakodjatok velem együtt énérettem az Isten előtt,</verse>
				<verse number="31">hogy megszabaduljak a hitetlen júdeaiaktól, és hogy a jeruzsálemi szolgálatom kedves legyen a szentek előtt,</verse>
				<verse number="32">hogy örömmel mehessek hozzátok az Isten akaratából és veletek együtt megújuljak</verse>
				<verse number="33">A békességnek Istene pedig legyen mindnyájatokkal. Ámen.</verse>
			</chapter>
			<chapter number="16">
				<verse number="1">Ajánlom nektek Fébét, a mi testvérünket, aki a kenkreai gyülekezet szolgálóleánya,</verse>
				<verse number="2">hogy fogadjátok őt az Úrban szentekhez illően és legyetek segítségére, ha valami dologban rátok szorul. Mert ő is sokaknak volt a segítője, nekem magamnak is.</verse>
				<verse number="3">Köszöntsétek Priszkát és Akvílát, akik nekem munkatársaim a Krisztus Jézusban,</verse>
				<verse number="4">akik énérettem életüket kockáztatták, akiknek nemcsak én tartozom hálával, hanem a pogányok minden gyülekezete is.</verse>
				<verse number="5">És köszöntsétek azt a gyülekezetet, amely az ő házukban van. Köszöntsétek szeretett Epenétusomat, aki Ázsia tartományában először lett Krisztusban hívővé.</verse>
				<verse number="6">Köszöntsétek Máriát, aki sokat munkálkodott érettetek.</verse>
				<verse number="7">Köszöntsétek Andronikust és Juniást, az én rokonaimat és fogolytársaimat, akiknek jó hírük van az apostolok között s akik nálam is előbb lettek Krisztus híveivé.</verse>
				<verse number="8">Köszöntsétek Ampliátust, akit szeretek az Úrban.</verse>
				<verse number="9">Köszöntsétek Orbánt, munkatársunkat a Krisztusban és az én szeretett Sztáhisomat.</verse>
				<verse number="10">Köszöntsétek Apellest, Krisztus kipróbált hívét. Köszöntsétek az Arisztobulus házanépéből valókat.</verse>
				<verse number="11">Köszöntsétek Heródiont, az én rokonomat. Köszöntsétek a Nárcisszus házanépéből azokat, akik az Úrban vannak.</verse>
				<verse number="12">Köszöntsétek Trifénát és Trifószát, akik munkálkodnak az Úrban. Köszöntsétek a szeretett Perzist, aki sokat munkál kodott az Úrban.</verse>
				<verse number="13">Köszöntsétek Rúfust, aki ki választatott az Úrban és az ő anyját, aki nekem is anyám.</verse>
				<verse number="14">Köszöntsétek Aszinkritust, Flegont, Hermest, Pátrobást, Hermást és a velük levő atyafiakat.</verse>
				<verse number="15">Köszöntsétek Filológust és Júliát, Néreust és az ő nőtestvérét, Olimpást, valamint a velük levő összes szenteket.</verse>
				<verse number="16">Köszöntsétek egymást szent csókkal. Köszöntenek titeket Krisztus összes gyülekezetei.</verse>
				<verse number="17">Intelek pedig titeket, atyámfiai, vigyázzatok azokra, akik szakadásokat és botránkozásokat okoznak azzal a tanítással szemben, amelyet tanultatok.</verse>
				<verse number="18">Ezektől forduljatok el. Mert az ilyenek nem a mi Urunknak a Krisztusnak szolgálnak, hanem csak a hasuknak, és nyájas beszéddel meg hízelgéssel meg csalják a romlatlanok szívét.</verse>
				<verse number="19">Mert a ti engedelmességtek híre mindenkihez eljutott, örülök tehát nektek. De azt akarom, hogy bölcsek legyetek a jóban, a rosszban pedig ártatlanok.</verse>
				<verse number="20">A békességnek Istene pedig hamarosan összetöri a Sátánt lábatok alatt. A mi Urunk Jézus Krisztus kegyelnie legyen veletek!</verse>
				<verse number="21">Köszönt titeket Timótheus, az én munkatársam és Lucius, Jázon és Szózipater, az én rokonaim.</verse>
				<verse number="22">Köszöntelek titeket én, Tercius, aki ezt a levelet le írtam.</verse>
				<verse number="23">Köszönt titeket Gájus, aki nekem és az egész gyülekezetnek házi gazdája. Köszönt Erásztus, a város pénztárosa,és Kvártus atyánkfia.</verse>
				<verse number="24">A mi Urunk Jézus Krisztus kegyelme legyen mindnyájatokkal! Ámen.</verse>
				<verse number="25">Annak pedig, aki megerősíthet titeket az én evangéliumom és a Jézus Krisztusról szóló igehirdetés alapján, annak a titoknak kijelentése alapján, amelyet Isten öröktől fogva hallgatással titokban tartott,</verse>
				<verse number="26">most azonban az örökké való Isten rendelése szerint a prófétai írások által nyilvánvalóvá lett és hitbeli engedelmesség végett minden népnek tudomására adatott:</verse>
				<verse number="27">neki, az egyedül bölcs Istennek, legyen dicsőség a Jézus Krisztus által örökkön-örökké. Ámen.</verse>
			</chapter>
		</book>
		<book number="46">
			<chapter number="1">
				<verse number="1">Pál, Krisztus Jézusnak Isten akaratából elhívott apostola, és Szósztenes atyafi,</verse>
				<verse number="2">az Isten gyülekezetének, amely Korinthusban van, a Krisztus Jézusban megszentelteknek, elhívott szenteknek mindazokkal együtt, akik a mi Urunk Jézus Krisztus nevét segítségül hívják bármely helyen, a magukén és a miénken:</verse>
				<verse number="3">kegyelem nektek és békesség Istentől, a mi Atyánktól és az Úr Jézus Krisztustól.</verse>
				<verse number="4">Hálát adok az én Istenemnek mindenkor érettetek Isten ama kegyelméért, amely nektek a Krisztus Jézusban adatott,</verse>
				<verse number="5">hogy őbenne mindenben meggazdagodtatok, minden beszédben és minden ismeretben,</verse>
				<verse number="6">amint a Krisztusról való bizonyságtétel megerősíttetett bennetek.</verse>
				<verse number="7">Ezért nem szűkölködtök semmi kegyelmi ajándékban, sőt várjátok is a mi Urunk Jézus Krisztus megjelenését,</verse>
				<verse number="8">aki meg is erősít majd titeket mindvégig feddhetetlenségben, a mi Urunk Jézus Krisztus napján.</verse>
				<verse number="9">Hű az Isten, aki elhívott titeket az ő Fiával, a mi Urunk Jézus Krisztussal való közösségre.</verse>
				<verse number="10">Kérlek pedig titeket, atyámfiai, a mi Urunk Jézus Krisztus nevére, hogy mindnyájan egyképen szóljatok, és ne legyenek köztetek szakadások, hanem legyetek ugyanazzal az érzülettel és ugyanazon a véleményen.</verse>
				<verse number="11">Mert Kloé embereitől megtudtam felőletek, atyámfiai, hogy viszálykodások vannak köztetek.</verse>
				<verse number="12">Úgy értem ezt, hogy mindegyitek ezt mondja: Én Pálé vagyok! Én meg Apollósé! Én meg Kéfásé! Én meg Krisztusé!</verse>
				<verse number="13">Vajjon részekre osztható-e Krisztus? Vajjon Pált feszítették-e meg érettetek, vagy Pál nevére keresztelkedtetek-é meg?</verse>
				<verse number="14">Hálát adok az Istenitek, hogy senkit sem kereszteltem meg közületek, csak Kriszpust és Gájust,</verse>
				<verse number="15">hogy valaki azt ne mondja, hogy az én nevemre kereszteltek meg titeket.</verse>
				<verse number="16">Megkereszteltem azonban Sztefanás házanépét is. Ezeken kívül nem tudom, hogy mást kereszteltem volna.</verse>
				<verse number="17">Mert nem azért küldött engem Krisztus, hogy kereszteljek, hanem hogy az evangéliomot hirdessem, de nem szólásban való bölcsességgel, hogy a Krisztus keresztje hiábavaló ne legyen.</verse>
				<verse number="18">Mert a keresztről való beszéd bolondság ugyan azoknak, akik elvesznek; de nekünk, akik megtartatunk, Istennek hatalma.</verse>
				<verse number="19">Mert megíratott: Eltörlöm a bölcsek bölcsességét és az értelmesek értelmét elvetem.</verse>
				<verse number="20">Hol a bölcs? Hol az írástudó? Hol e világ vitázója? Nemde bolondsággá tette Isten e világ bölcsességét?</verse>
				<verse number="21">Mert miután az Isten bölcsességében a világ nem ismerte meg a bölcsesség által az Istent, az Isten jónak látta, hogy az igehirdetés bolondsága által tartsa meg a hívőket.</verse>
				<verse number="22">Mert egyfelől a zsidók jelt kívánnak, másfelől a görögök bölcsességét keresnek.</verse>
				<verse number="23">Mi pedig Krisztust prédikáljuk, a megfeszítettet, a zsidóknak ugyan botránkozást, a görögöknek pedig bolondságot,</verse>
				<verse number="24">ámde maguknak az elhívottaknak, mind zsidóknak, mind görögöknek Krisztust, Isten hatalmát és Isten bölcsességét.</verse>
				<verse number="25">Mert az Isten bolondsága bölcsebb az embereknél, és az Isten erőtlensége erősebb az embereknél.</verse>
				<verse number="26">Mert nézzétek csak a ti elhívásotokat, atyámfiai: hogy nem sokan vagytok bölcsek test szerint, nem sokan vagytok hatalmasok, nem sokan vagytok nemesek,</verse>
				<verse number="27">sőt a világ szerint bolondokat választotta ki az Isten, hogy megszégyenítse a bölcseket, és a világ szerint erőtleneket választotta ki magának az Isten, hogy megszégyenítse az erőseket;</verse>
				<verse number="28">és a világ szerint alacsonyrendűeket és lenézetteket választotta ki az Isten és a semmiket, hogy megsemmisítse a valamiket,</verse>
				<verse number="29">hogy Isten előtt ne dicsekedjék senki.</verse>
				<verse number="30">Az ő munkája, hogy ti a Krisztus Jézusban vagytok, aki bölcsességül lett nekünk Istentől és igazságul, szentségül és váltságul,</verse>
				<verse number="31">hogy amint meg van írva: Aki dicsekedik, az Úrban dicsekedjék</verse>
			</chapter>
			<chapter number="2">
				<verse number="1">Én is, mikor hozzátok mentem, atyámfiai, nem úgy mentem, hogy nagy ékesszólással vagy bölcsességgel hirdessem nektek az Isten titkát.</verse>
				<verse number="2">Mert elhatároztam, hogy egyébről ne tudjak ti közöttetek, mint a Jézus Krisztusról, még pedig a megfeszítettről.</verse>
				<verse number="3">És én gyengeség, félelem és nagy rettegés között jelentem meg közöttetek.</verse>
				<verse number="4">Az én beszédem és igehirdetésem pedig nem emberi bölcsesség megtévesztő szavaiban állott, hanem Léleknek és erőnek megmutatásában,</verse>
				<verse number="5">hogy hitetek ne emberi bölcsességen, hanem Istennek erején nyugodjék.</verse>
				<verse number="6">Bölcsességét pedig az érettek között hirdetünk, ámde nem e világnak, sem e világ veszendő fejedelmeinek bölcsességét,</verse>
				<verse number="7">hanem isten titkos, elrejtett bölcsességét prédikáljuk, amelyet Isten öröktől fogva elrendelt a mi dicsőségünkre.</verse>
				<verse number="8">Ezt e világ fejedelmei közül senki sem ismerte, mert ha ismerték volna, nem feszítették volna meg a dicsőség Urát.</verse>
				<verse number="9">Ha nem amint meg van írva: Amiket szem nem látott, fül nem hallott és emberi szív meg sem gondolt, amiket Isten készített az őt szeretőknek,</verse>
				<verse number="10">azokat az Isten nekünk kinyilatkoztatta a Lélek által; mert a Leiek mindent megvizsgál, még az Isten mélységeit is.</verse>
				<verse number="11">Mert ki ismeri az emberek közül az ember gondolatait, hacsak az ember lelke nem, amely őbenne van? Így az Isten gondolatait sem ismeri senki, csak az Isten Lelke.</verse>
				<verse number="12">Mert nem e világ lelkét vettük, hanem az Istenből való Lelket, hogy megismerjük azokat, amiket Isten ajándékozott nekünk.</verse>
				<verse number="13">Ezeket prédikáljuk is, nem olyan beszédekkel, amelyekre emberi bölcsesség tanít, hanem amelyekre a Lélek tanít, lelkieknek lelkieket adva.</verse>
				<verse number="14">Testi ember pedig nem fogadja el az Isten Lelkének gondolatát, mert bolondság az neki; nem is értheti meg, mivel azt Lélek szerint kell megítélni.</verse>
				<verse number="15">A lelki ember ellenben mindent megítél, de Őt magát nem ítéli meg senki.</verse>
				<verse number="16">Mert ki ismerte meg az Úr gondolatát, aki oktathatná őt? Bennünk pedig Krisztus értelme van.</verse>
			</chapter>
			<chapter number="3">
				<verse number="1">Én sem szólhattam nektek, atyámfiai, mint lelkieknek, hanem csak mint testieknek, mint a Krisztusban kisdedeknek.</verse>
				<verse number="2">Tejnek italával tápláltalak titeket és nem kemény eledellel, mert azt még nem birtátok volna el, sőt még most sem bírjátok el.</verse>
				<verse number="3">Mert még testiek vagytok. Mert mikor irigység és viszály van köztetek, nem testiek vagytok-e és nem emberi módon viselkedtek-e?</verse>
				<verse number="4">Mert mikor valaki azt mondja: Én Pálé vagyok; a másik meg: Én Apollósé, — nem nagyon is emberek vagytok-e?</verse>
				<verse number="5">Hát kicsoda Apollós és kicsoda Pál? Szolgák, akik által hivőkké lettetek, még pedig úgy, amint kinek-kinek az Úr adta.</verse>
				<verse number="6">Én plántáltam, Apollós öntözött, de Isten adta a növekedést.</verse>
				<verse number="7">Azért az sem valaki, aki plántál, az sem, aki öntöz, hanem csak a növekedést adó Isten.</verse>
				<verse number="8">A plántáló és az öntöző pedig egy; de mindegyik a maga jutalmát veszi a maga munkája szerint.</verse>
				<verse number="9">Mert Istennek vagyunk munkatársai: Istennek vagytok szántóföldje, Istennek épülete.</verse>
				<verse number="10">Az Isten nekem adott kegyelme szerint, mint bölcs építőmester, fundámentomot vetettem, de más épít rá. Kiki azonban vegye fontolóra, mimódon épít rá.</verse>
				<verse number="11">Mert más fundámentomot senki sem vethet azon kívül, amely vettetett, amely a Jézus Krisztus.</verse>
				<verse number="12">Ha pedig valaki aranyat, ezüstöt, drágaköveket, fát, szénát, pozdorját épít erre a fundámentomra,</verse>
				<verse number="13">kinek-kinek munkája nyilvánvalóvá lesz; mert ama nap meg fogja mutatni, mivel tűzben jelenik meg. És hogy kinek-kinek munkája milyen, az a tűz próbálja meg.</verse>
				<verse number="14">Ha valakinek munkája, amelyet ráépített, megmarad, jutalmát veszi.</verse>
				<verse number="15">Ha valakinek munkája megég, kárt vall. Ő maga azonban megtartatik, de úgy, mint aki tűzön ment keresztül.</verse>
				<verse number="16">Nem tudjátok, hogy ti az Isten temploma vagytok és az Isten Lelke lakik bennetek?</verse>
				<verse number="17">Ha valaki az Isten templomát megrontja, megrontja majd azt az Isten. Mert az Isten temploma szent; ez vagytok ti.</verse>
				<verse number="18">Senki se csalja meg magát. Ha közöttetek valaki azt hiszi, hogy bölcs ebben a világban, bolond legyen, hogy bölccsé lehessen.</verse>
				<verse number="19">Mert e világ bölcsessége bolondság az Isten előtt. Mert meg van írva: Megfogja a bölcseket az ő csalárdságukban.</verse>
				<verse number="20">És ismét: Ismeri az Úr a bölcsek gondolatait, hogy azok hiábavalók.</verse>
				<verse number="21">Azért senki se dicsekedjék emberekkel. Mert minden a tietek.</verse>
				<verse number="22">Akár Pál, akár Apollós, akár Kéfás, akár világ, akár élet, akár halál, akár jelenvalók, akár következendők: minden a tietek.</verse>
				<verse number="23">Ti pedig Krisztuséi, Krisztus pedig Istené.</verse>
			</chapter>
			<chapter number="4">
				<verse number="1">Úgy tekintsen minket az ember, mint Krisztus szolgáit és Isten titkainak sáfárait.</verse>
				<verse number="2">Egyébiránt a sáfároktól azt kívánják meg, hogy mindegyik hűnek találtassák.</verse>
				<verse number="3">Én pedig keveset gondolok azzal, hogy majd ti ítéltek meg vagy emberi ítéletnap. Sőt magam sem ítélem meg magamat.</verse>
				<verse number="4">Mert semmiben sem vádol az én lelkem, de én nem ezáltal igazultam meg. Aki ugyanis engem megítél az Úr az.</verse>
				<verse number="5">Azért idő előtt semmit ne ítéljetek, míg el nem jön az Úr, aki világosságra hozza a sötétség titkait is, fel tárja a szívek szándékait is. És akkor kinek-kinek a dicsérete Istentől lesz.</verse>
				<verse number="6">Ezeket pedig, atyámfiai, példaképen alkalmaztam magamra és Apollósra tiértetek, hogy rajtunk tanuljátok meg: nem szabad azon túlmenni, ami meg van írva, hogy senki se fuvalkodjék fel az egyikért a másik ellen.</verse>
				<verse number="7">Mert kicsoda tesz téged különbbel Mid van, amit nem kaptál? Ha pedig úgy kaptad, mit dicsekedel, mintha nem kaptad volna?</verse>
				<verse number="8">Immár jóllaktatok, immár meggazdagodtatok, nélkülünk uralomra jutottatok. Bár csakugyan uralomra jutottatok volna, hogy mi is veletek együtt uralkodhatnánk!</verse>
				<verse number="9">Mert úgy vélem, hogy az Isten minket, az apostolokat, legutolsókul állított, mintegy halálra szántakat. Mert látványossága lettünk a világnak, mind angyaloknak, mind embereknek.</verse>
				<verse number="10">Mi bolondok a Krisztusért, ti pedig bölcsek a Krisztusban; mi erőtlenek, ti pedig erősek; ti tiszteltek, mi pedig megvetettek.</verse>
				<verse number="11">Mindezideig éhezünk is, szomjazunk is, ruhátlanok is vagyunk, bántalmakat is szenvedünk, bujdosunk is,</verse>
				<verse number="12">fáradozunk is tulajdon kezünkkel dolgozva. Ha szidalmaznak, áldást mondunk; mikor üldöznek, tűrünk;</verse>
				<verse number="13">mikor rágalmaznak, békességre intünk. Szinte a világ szemetjévé lettünk, mindennek söpredékévé egész mostanig</verse>
				<verse number="14">Nem azért írom ezeket, hogy megszégyenítselek titeket, hanem mint szeretett gyermekeimet intelek.</verse>
				<verse number="15">Mert ha tízezer tanítómesteretek lenne is a Krisztusban, de nem sok atyátok. Mert én vagyok a ti atyátok a Krisztus Jézusban, az evangéliom által.</verse>
				<verse number="16">Kérlek azért titeket: legyetek az én követőim.</verse>
				<verse number="17">Ezért küldtem el hozzátok Timótheust, aki nekem szeretett és hű gyermekem az Úrban. Ő majd eszetekbe juttatja nektek az én Krisztus Jézusban való útaimat, hogy miként tanítok mindenütt minden gyülekezetben.</verse>
				<verse number="18">De mintha el sem jutnék hozzátok, úgy felfuvalkodtak némelyek.</verse>
				<verse number="19">Pedig hamarosan elmegyek hozzátok, ha az Úr akarja: akkor majd megismerem a felfuvalkodottaknak nem a beszédét, hanem az erejét.</verse>
				<verse number="20">Mert nem beszédben áll az Isten országa, hanem erőben.</verse>
				<verse number="21">Mit akartok? Vesszővel menjek-e hozzátok vagy szeretettel és szelídség lelkével?</verse>
			</chapter>
			<chapter number="5">
				<verse number="1">Széltében az a hír járja, hogy paráznaság van köztetek, még pedig olyan paráznaság, amilyen még a pogányok között sincs, hogy valaki az apja feleségével él.</verse>
				<verse number="2">És ti felfuvalkodtatok, nemhogy inkább megkeseredve eltávolítottátok volna közületek, aki ezt a dolgot cselekedte.</verse>
				<verse number="3">Mert én, bár testileg távol, lelkileg azonban jelen vagyok; mint jelenlevő, ítéltem már a lelett, aki így cselekedett:</verse>
				<verse number="4">hogy a mi Urunk Jézus nevében összegyűlve, ti és az én lelkem, a mi Urunk Jézus hatalmával</verse>
				<verse number="5">átadjuk az ilyent a Sátánnak teste pusztulására, hogy lelke az Úr Jézus ama napján megtartassák.</verse>
				<verse number="6">Nem jó a ti dicsekedéstek. Vajjon nem tudjátok, hogy egy kevés kovász az egész tésztát megkeleszti?</verse>
				<verse number="7">Takarítsátok el azért a régi kovászt, hogy új tésztává legyetek, hiszen ti kovász nélkül valók vagytok. Mert a mi húsvéti bárányunk, a Krisztus megáldoztatott.</verse>
				<verse number="8">Azért ne régi kovásszal ünnepeljünk, se rosszaság és gonoszság kovászával, hanem tisztaság és igazság kovásztalanságával.</verse>
				<verse number="9">Azt írtam nektek ama levélben, hogy ne érintkezzetek paráznákkal.</verse>
				<verse number="10">De nem általában e világ paráznáival, harácsolóival, rablóival vagy bálványimádóival, mert hiszen akkor ki kellene mennetek a világból.</verse>
				<verse number="11">Most azért megírom nektek, hogy kerüljétek az érintkezést azzal, aki atyafi létere parázna vagy harácsoló vagy bálványimádó vagy szidalmazó vagy részeges vagy rabló. Az ilyennel még együtt se egyetek.</verse>
				<verse number="12">Mert mit tartozik rám, hogy a kívüllevők felett ítélkezzem? Nem a belüllevők felett ítélkeztek-e ti is?</verse>
				<verse number="13">A kívüllevőket pedig majd az Isten ítéli meg. Vessétek ki azért a gonoszt magatok közül.</verse>
			</chapter>
			<chapter number="6">
				<verse number="1">Merészel-e valaki közületek, ha peres ügye van a másikkal, a hitetlenek előtt törvénykezni és nem a szentek előtt?</verse>
				<verse number="2">Nem tudjátok-é, hogy a szentek a világot fogják megítélni? És ha ti ítélitek meg a világot, vajjon méltatlanok vagytok-e arra, hogy jelentéktelen ügyekben ítélkezzetek?</verse>
				<verse number="3">Nem tudjátok-e, hogy angyalokat fogunk ítélni? Mennyivel inkább ítélhetünk mindennapi ügyekben?</verse>
				<verse number="4">Azért ha mindennapi ügyekben pereskedtek, azokat ültetitek-e bírói székbe, akiket semmibe se vesznek a gyülekezetben?</verse>
				<verse number="5">Megszégyenítésetekre mondom! Hát nincs köztetek egy bölcs ember sem, aki igazságot tudna szolgáltatni atyjafiai között?</verse>
				<verse number="6">Sőt atyafi atyafival pereskedik, még hozzá hitetlenek előtt?</verse>
				<verse number="7">Egyáltalán már az is gyarlóság bennetek, hogy törvénykeztek egymással. Miért nem tűritek inkább a sérelmet? Miért nem viselitek el inkább a kárt?</verse>
				<verse number="8">Sőt ti okoztok sérelmet és kárt, még hozzá atyafiáknak!</verse>
				<verse number="9">Vajjon nem tudjátok, hogy a gonoszok nem örökölhetik az Isten országát? Ne tévelyegjetek: sem paráznák, sem bálványimádók, sem házasságtörők, sem bujálkodók, sem fajtalanok,</verse>
				<verse number="10">sem tolvajok, sem harácsolók, sem részegesek, sem szidalmazók, sem rablók nem örökölhetik Isten országát.</verse>
				<verse number="11">Ilyenek voltak pedig közületek némelyek, de megmosattatok, megszenteltettetek, megigazíttattatok az Úr Jézus Krisztus neve által és a mi Istenünk Lelke által.</verse>
				<verse number="12">Minden szabad nekem, de nem minden használ. Minden szabad nekem, de rajtam semminek se legyen hatalma.</verse>
				<verse number="13">Az eledelek a gyomor számára vannak és a gyomor az eledelek számára; de az Isten ezt is, amazokat is megsemmisíti. A test azonban nem a paráznaság számára van, hanem az Úr számára és az Úr a test számára.</verse>
				<verse number="14">Isten pedig, aki az Urat feltámasztotta, minket is fel fog támasztani a maga hatalmával.</verse>
				<verse number="15">Nem tudjátok-e, hogy testeitek a Krisztus tagjai? Elszakítva tehát Krisztustól az ő tagjait parázna tagjaivá tegyem azokat? Semmiképen!</verse>
				<verse number="16">Avagy nem tudjátok, hogy aki paráznával egyesül, az vele egy test? Mert — mondja az Írás — ketten lesznek egy testté.</verse>
				<verse number="17">Aki pedig az Úrral egyesül, egy Lélek ővele.</verse>
				<verse number="18">Kerüljétek a paráznaságot! Mindenféle bűn, amit az ember elkövet, a testen kívül van, de aki paráználkodik, a saját teste ellen vétkezik.</verse>
				<verse number="19">Avagy nem tudjátok-e, hogy a ti testetek a bennetek lakozó Szentlélek temploma, amelyet Istentől nyertetek; és nem a magatokéi vagytok?</verse>
				<verse number="20">Mert áron vétettetek meg; dicsőítsétek tehát az Istent a ti testetekben. (A 20. vers végén egyes kéziratokban még ez olvasható: és lelketekben, amelyek az Istenéi.)</verse>
			</chapter>
			<chapter number="7">
				<verse number="1">Amik felől pedig írtatok nekem, — jó az embernek asszonyt nem érinteni,</verse>
				<verse number="2">de a paráznaság miatt minden férfinak legyen tulajdon felesége és minden asszonynak tulajdon férje.</verse>
				<verse number="3">A férj tegye meg a felesége iránt házastársi kötelességét, hasonlóképen a feleség is férje iránt.</verse>
				<verse number="4">A feleség nem ura a maga testének, hanem a férje. Hasonlóképen a férj sem ura a maga testének, hanem a felesége.</verse>
				<verse number="5">Ne vonjátok el magatokat egymástól, hacsak nem közös megegyezéssel egyidőre, hogy az imádságnak szenteljétek magatokat s azután ismét legyetek együtt, hogy meg ne kísértsen titeket a Sátán, mivel nem tartóztathatjátok meg magatokat.</verse>
				<verse number="6">Ezt pedig kedvezésképen mondom, nem parancs gyanánt.</verse>
				<verse number="7">Mert szeretném, ha minden ember úgy volna, mint én magam is. De kinek-kinek megvan a maga kegyelmi ajándéka Istentől, az egyiknek így, a másiknak amúgy.</verse>
				<verse number="8">A nemházasoknak és özvegyeknek pedig azt mondom: jó nekik, ha úgy maradnak, mint én is.</verse>
				<verse number="9">De ha nem tartóztathatják meg magukat, éljenek házasságban, mert jobb házasságban élni, mint égni.</verse>
				<verse number="10">Viszont a házasoknak azt rendelem, — nem én, hanem az Úr, — hogy az asszony a férjétől el ne váljék.</verse>
				<verse number="11">Ha mégis elválik, maradjon házasságnélkül, vagy béküljön ki férjével. A férj se bocsássa el a feleségét.</verse>
				<verse number="12">A többieknek pedig én mondom, nem az Úr: ha valamelyik atyafinak hitetlen felesége van és ez vele akar lakni, ne bocsássa el őt.</verse>
				<verse number="13">És amelyik asszonynak hitetlen férje van és ez vele akar lakni, ne bocsássa el a férjét.</verse>
				<verse number="14">Mert a hitetlen férj megszenteltetett hivő feleségében és a hitetlen feleség is megszenteltetett a hivő férjében; mert különben gyermekeitek tisztátalanok volnának, most pedig szentek.</verse>
				<verse number="15">Ha pedig a hitetlen fél válni akar, ám váljék; ilyen esetben nem vethető a hívő férfi vagy asszony szolgaság alá. Minket pedig békességre hívott az Isten.</verse>
				<verse number="16">Mert mit tudod te asszony, hogy megmentheted-e férjedet? Vagy mit tudod te férj, hogy megmentheted-e feleségedet?</verse>
				<verse number="17">Egyébként amint kinek-kinek az Úr adta, amint kit-kit elhívott az Isten, úgy járjon. És minden gyülekezetben így rendelkezem.</verse>
				<verse number="18">Körülmetélten hívatott el valaki? Ne tüntesse el. Körülmetéletlenül hívatott el valaki? Ne metélkedjék körül.</verse>
				<verse number="19">A körülmetélkedés semmi és a körülmetéletlenség is semmi, hanem az Isten parancsolatainak a megtartása.</verse>
				<verse number="20">Kiki maradjon meg abban a hivatásban, amelyben elhívatott.</verse>
				<verse number="21">Rabszolgaként hivattál el? Ne gondolj velel De ha szabaddá is lehetsz, inkább élj azzal.</verse>
				<verse number="22">Mert az Úrban elhívott rabszolga az Úrnak szabadosa; hasonlóképen a szabadságban elhívott — Krisztus rabszolgája.</verse>
				<verse number="23">Áron vétettetek meg: ne legyetek emberek rabszolgái</verse>
				<verse number="24">Kiki amilyen állapotban elhívatott, atyámfiai, abban maradjon meg az Isten előtt.</verse>
				<verse number="25">A hajadonok felől ugyan nincs parancsolatom az Úrtól, de tanácsot adok úgy, mint aki irgalmasságot nyertem az Úrtól, hogy megbízható legyek.</verse>
				<verse number="26">Úgy ítélem azért, hogy a küszöbön levő szükség miatt jó az embernek úgy maradnia, ahogyan van.</verse>
				<verse number="27">Feleséghez vagy kötve? Ne keress válást. Feleség nélkül maradtál? Ne keress feleséget.</verse>
				<verse number="28">De ha feleséget veszel is, nem vétkezel, és ha férjhez megy is a hajadon, nem vétkezik; az ilyeneknek azonban nyomorúságuk lesz a testben, én pedig megkímélnélek titeket.</verse>
				<verse number="29">Ezt pedig azért mondom, atyámfiai, mert az idő már igen rövid. Ezentúl azért akiknek feleségük van, úgy legyenek, mintha nem volna.</verse>
				<verse number="30">És akik sírnak, mintha nem sírnának, és akik örülnek, mintha nem örülnének, akik vásárolnak, mintha nem volna az övék,</verse>
				<verse number="31">és akik a világgal élnek, mintha nem élnének vele; mert elmúlik a világ ábrázata.</verse>
				<verse number="32">Azt szeretném pedig, hogy gond ne terheljen benneteket. Aki nem házas, az azzal törődik, ami az Úré, hogyan tessék az Úrnak;</verse>
				<verse number="33">aki viszont feleséget vesz, az a világi dolgokkal törődik, hogyan tessék a feleségének,</verse>
				<verse number="34">és így gondja megoszlik. Az asszony, akinek nincs férje, és a hajadon az Úr dolgaival törődik, hogy szent legyen mind testében, mind lelkében; aki viszont férjhez ment, a világi dolgokkal törődik, hogyan tessék a férjének.</verse>
				<verse number="35">Ezt pedig a ti javatokra mondom; nem azért, hogy tőrt vessek nektek, hanem hogy illendőképen és állhatatosan ragaszkodjatok az Úrhoz háborítatlanul.</verse>
				<verse number="36">De ha valaki azt gondolja, hogy szégyenkeznie kell hajadon leánya miatt, ha eljárt felette az idő, és mégis úgy kell maradnia, tegye, amit akar, nem vétkezik; keljenek egybe.</verse>
				<verse number="37">Aki azonban eltökélte szívében és szükség nem kényszeríti, de van hatalma a tulajdon akarata felett és úgy döntött szívében, hogy megtartja hajadon leányát: jól teszi.</verse>
				<verse number="38">Azért aki férjhez adja hajadon leányát, jól teszi, de aki nem adja férjhez, még jobban teszi.</verse>
				<verse number="39">Az asszonyt törvény köti, amíg férje él, de ha férje meghal, szabadon férjhez mehet, akihez akar, de csak az Úrban.</verse>
				<verse number="40">De az én véleményem szerint boldogabb, ha úgy marad. Pedig azt gondolom, hogy bennem is Isten Lelke van.</verse>
			</chapter>
			<chapter number="8">
				<verse number="1">A bálványáldozati húsról pedig tudjuk, hogy mindnyájunknak van ismeretünk. Az ismeret felfuvalkodottá tesz, a szeretet azonban épít.</verse>
				<verse number="2">Ha pedig valaki azt gondolja, hogy van ismerete, ezzel még semmit sem ismert meg úgy, amint ismernie kell.</verse>
				<verse number="3">De ha valaki az Istent szereti, azt az Isten is ismeri.</verse>
				<verse number="4">A bálványáldozati hús megevéséről tehát tudjuk, hogy a bálvány semmi a világon és hogy nincs más Isten, csak egy.</verse>
				<verse number="5">Mert ha vannak is úgynevezett istenek, akár az égben, akár a földön, — mint ahogyan van sok isten és sok úr, —</verse>
				<verse number="6">mindazáltal nekünk egy az Istenünk, az Atya, akitől van a mindenség és mi is őreá nézve; és egy az Úr, Jézus Krisztus, aki által van a mindenség és mi is ő általa.</verse>
				<verse number="7">De nincs meg mindenkiben ez az ismeret; némelyek azonban, mivel a lelkiismeretük mind máig a bálványokhoz tapad, mint bálványáldozati húst eszik és az ő lelkiismeretük, mivel erőtelen, beszennyeződik.</verse>
				<verse number="8">Az eledel pedig nem tesz minket kedvesekké Isten előtt, mert ha nem eszünk, nem leszünk szegényebbek, és ha eszünk is, nem leszünk gazdagabbak.</verse>
				<verse number="9">De vigyázzatok, hogy ez a ti szabadságotok valamiképen botránkozásukra ne legyen az erőtleneknek.</verse>
				<verse number="10">Mert ha valaki téged, akinek ismereted van, meglát a bálványtemplomban vendégeskedni, nem fog-e az ő gyenge lelkiismerete felbátorodni arra, hogy a bálványáldozati húst megegye?</verse>
				<verse number="11">És a te ismereted miatt elvész a te erőtlen atyádfia, akiért a Krisztus meghalt.</verse>
				<verse number="12">Így azután, mikor az atyafiak ellen vétkeztek, és az ő erőtelen lelkiismeretüket megsértitek, a Krisztus ellen vétkeztek.</verse>
				<verse number="13">Ennélfogva ha az eledel megbotránkoztatja az én atyámfiát, inkább sohasem eszem húst, csak atyámfiát meg ne botránkoztassam.</verse>
			</chapter>
			<chapter number="9">
				<verse number="1">Nem vagyok szabad? Nem vagyok apostol? Nem láttam Jézust, a mi Urunkat? Nem az én munkám vagytok-é ti az Úrban?</verse>
				<verse number="2">Ha másoknak nem vagyok apostol, de nektek bizony az vagyok; mert az én apostolságomnak pecsété az Úrban ti vagytok.</verse>
				<verse number="3">Ez az én védekezésem azokkal szemben, akik vádolnak engem.</verse>
				<verse number="4">Avagy nincsen-e jogunk arra, hogy együnk és igyunk?</verse>
				<verse number="5">Nincs jogunk arra, hogy keresztyén feleséget vigyünk magunkkal, mint a többi apostolok és az Úr testvérei és Kéfás?</verse>
				<verse number="6">Vagy csak nekem és Barnabásnak nincs jogunk ahhoz, hogy ne dolgozzunk?</verse>
				<verse number="7">Ki katonáskodik valaha a maga zsoldján? Ki ültet szőlőt úgy, hogy nem eszik annak gyümölcséből? Vagy ki legeltet nyájat úgy, hogy nem iszik a nyáj tejéből?</verse>
				<verse number="8">Vajjon emberi módon beszélem-e ezeket, vagy nem mondja-e ugyanezt a törvény is?</verse>
				<verse number="9">Mert Mózes törvényében meg van írva: Ne kösd fel a nyomtató ökör száját. Vajjon az ökrökre van-e gondja az Istennek?</verse>
				<verse number="10">Vagy nem értünk mondja-e általában? Érettünk íratott meg ugyanis: aki szánt, reménység alatt kell szántania, és aki csépel, abban a reménységben csépel, hogy részesednie kell a termésben.</verse>
				<verse number="11">Ha mi nektek a lelkieket vetettük, nagy dolog-e, ha testi javaitokat aratjuk?</verse>
				<verse number="12">Ha másoknak szabad ezt tenni nálatok, nem sokkal inkább szabad-e nekünk? De mi nem éltünk ezzel a szabadságunkkal, hanem mindent eltűrünk, csakhogy semmi akadályt ne gördítsünk a Krisztus evangélioma elé.</verse>
				<verse number="13">Nem tudjátok, hogy akik a templomi szolgálatban buzgólkodnak, a szenthely jövedelméből élnek, és akik az oltár körül forgolódnak, az oltárról kapják meg a részüket.</verse>
				<verse number="14">Így rendelte az Úr is, hogy akik az evangéliomot hirdetik, az evangéliomból éljenek.</verse>
				<verse number="15">De én ezek közül eggyel sem éltem. Ezeket sem azért írtam nektek, hogy velem is így történjék, mert jobb meghalnom, mintsemhogy valaki hiábavalóvá tegye az én dicsekedésemet.</verse>
				<verse number="16">Mert ha az evangéliomot hirdetem, nem dicsekedhetem, mivel erre szükség kényszerít engem. Mert jaj nekem, ha az evangéliomot nem hirdetem!</verse>
				<verse number="17">Mivel ha a magam jószántából teszem, jutalmam van; ha pedig kénytelenségből, sáfársággal bízattam meg.</verse>
				<verse number="18">Mi tehát a jutalmam? Az, hogy prédikálásommal ingyenvalóvá teszem a Krisztus evangéliomát, hogy az evangéliom hirdetésében ne éljek vissza szabadságommal.</verse>
				<verse number="19">Mert én, noha mindenkivel szemben szabad vagyok, magamat mindenkinek szolgájává tettem, hogy a többséget megnyerjem.</verse>
				<verse number="20">És a zsidóknak zsidóvá lettem, hogy zsidókat nyerjek meg; a törvény alatt levők számára törvény alatt levő, — noha nem vagyok a törvény alatt, — hogy a törvény alatt levőket megnyerjem.</verse>
				<verse number="21">A törvény nélkül valók számára törvény nélkülivé lettem, — noha nem vagyok az Isten törvénye nélkül, hanem a Krisztus törvénye alapján állok, — hogy a törvény nélkül valókat megnyerjem.</verse>
				<verse number="22">Az erőtlenek számára erőtlenné lettem, hogy az erőtleneket megnyerjem. Mindenki számára mindenné lettem, hogy minden módon megtartsak némelyeket.</verse>
				<verse number="23">Mindezt pedig az evangéliumért teszem, hogy benne részestárs legyek.</verse>
				<verse number="24">Nem tudjátok, hogy akik versenypályán futnak, mindnyájan futnak ugyan, de egy nyeri el a jutalmat? Úgy fussatok, hogy elnyerjétek.</verse>
				<verse number="25">Mindenki, aki résztvesz a versenyben, mindenben önmegtartóztató; azok ugyan azért, hogy romlandó koszorút nyerjenek, mi pedig, hogy romolhatatlant.</verse>
				<verse number="26">Én tehát úgy futok, mint aki előtt nem bizonytalan a cél; úgy küzdök, mint aki nem levegőt vagdos,</verse>
				<verse number="27">hanem megsanyargatom testemet és szolgává teszem, hogy míg másoknak prédikálok, magam valami módon méltatlanná ne legyek.</verse>
			</chapter>
			<chapter number="10">
				<verse number="1">Nem akarom pedig, hogy ne tudjátok, atyámfiai, hogy atyáink mindnyájan a felhő alatt voltak és mindnyájan a tengeren mentek át,</verse>
				<verse number="2">és mindnyájan megkeresztelkedtek Mózesre a felhőben és a tengerben,</verse>
				<verse number="3">és mindnyájan ugyanazt a lelki eledelt ették,</verse>
				<verse number="4">és mindnyájan ugyanazt a lelki italt itták; mert ittak a lelki sziklából, amely követte őket: ez a szikla pedig a Krisztus volt.</verse>
				<verse number="5">De többségüket nem kedvelte az Isten, elhullottak ugyanis a pusztában.</verse>
				<verse number="6">Mindezek pedig példákul történtek számunkra, hogy ne kívánjunk gonosz dolgokat, amint azok kívántak.</verse>
				<verse number="7">Se bálványimádók ne legyetek, mint azok közül némelyek, amint meg van írva: Leült a nép enni, inni és felkelt játszani.</verse>
				<verse number="8">Se pedig ne paráználkodjunk, mint azok közül némelyek paráználkodtak és elhullottak egy nap huszonháromezeren.</verse>
				<verse number="9">Se az Urat ne kísértsük, mint azok közül némelyek kísértették és a kígyók által elpusztultak.</verse>
				<verse number="10">Se pedig ne zúgolódjatok, mint azok közül némelyek zúgolódtak és elvesztek a pusztító által.</verse>
				<verse number="11">Mindezek pedig példaképen estek rajtuk, megírattak pedig a mi tanulságunkra, akikhez az időknek vége elérkezett.</verse>
				<verse number="12">Azért aki azt gondolja, hogy áll, vigyázzon, hogy el ne essék!</verse>
				<verse number="13">Csak emberi kísértés esett rajtatok; de hű az Isten, aki nem hagy titeket feljebb kísértetni, mint elszenvedhetitek; sőt a kísértéssel együtt a menekvést is megadja majd, hogy elszenvedhessétek.</verse>
				<verse number="14">Ezért, szeretteim kerüljétek a bálványimádást!</verse>
				<verse number="15">Úgy beszélek hozzátok, mint értelmes emberekhez: ítéljétek meg ti, amit mondok.</verse>
				<verse number="16">A hálaadás pohara, amelyet megáldunk, nem a Krisztus vérével való közösségünk-e? A kenyér, amelyet megtörünk, nem a Krisztus testével való. közösség-e?</verse>
				<verse number="17">Mert egy kenyér, egy test vagyunk sokan; mert mindnyájan az egy kenyérből részesedünk.</verse>
				<verse number="18">Nézzétek a test szerint való Izraelt! Akik az áldozatot eszik, Vajjon nincsenek-e közösségben az oltárral?</verse>
				<verse number="19">Mit mondok tehát? Hogy a bálványáldozat valami, vagy hogy a bálvány valami?</verse>
				<verse number="20">Sőt, hogy amit a pogányok áldoznak, azt az ördögöknek áldozzák és nem Istennek. Nem akarom pedig, hogy ti az ördögökkel legyetek közösségben.</verse>
				<verse number="21">Nem ihatjátok az Úr poharát és az ördögök poharát; nem lehettek részesei az Úr asztalának és az ördögök asztalának.</verse>
				<verse number="22">Vagy haragra ingereljük az Urat? Erősebbek vagyunk talán nála?</verse>
				<verse number="23">Minden szabad — de nem minden használ. Minden szabad, de nem minden épít.</verse>
				<verse number="24">Senki se keresse a maga hasznát, hanem kiki a másét.</verse>
				<verse number="25">Mindazt, amit a mészárszékben árulnak, egyétek meg, és semmit se tudakozódjatok a lelkiismeret miatt.</verse>
				<verse number="26">Mert az Úré a föld és annak teljessége.</verse>
				<verse number="27">Ha pedig a hitetlenek közül valaki meghív titeket és el akartok menni, mindent, amit elétek tesznek, egyetek meg, és semmit se tudakozódjatok a lelkiismeret miatt.</verse>
				<verse number="28">De ha valaki ezt mondja nektek: Ez áldozati hús! — ne egyétek meg a miatt, aki erre figyelmeztetett, és a lelkiismeret miatt. (A 28. vers végén egyes kéziratokban ott találjuk a 26. verset.)</verse>
				<verse number="29">De nem a tulajdon lelkiismeretet értem, hanem a másikét. Mert miért kárhoztassa az én szabadságomat a más lelkiismerete?</verse>
				<verse number="30">Ha pedig én hálaadással veszek részt, miért szidalmaznak engem azért, amiért én hálát adok?</verse>
				<verse number="31">Azért akár esztek, akár isztok, akármit cselekesztek, mindent az Isten dicsőségére cselekedjetek.</verse>
				<verse number="32">Ne botránkoztassátok meg sem a zsidókat, sem a görögöket, sem az Isten egyházát,</verse>
				<verse number="33">amint én is mindenkinek mindent kedvére teszek, nem keresve a magam javát, hanem a többségét, hogy megtartassanak,</verse>
			</chapter>
			<chapter number="11">
				<verse number="1">Legyetek az én követőim, mint én is a Krisztusé.</verse>
				<verse number="2">Dicsérlek pedig titeket, atyámfiai, hogy rólam mindenben megemlékeztek és a rendeléseket úgy tartjátok meg, amint meghagytam nektek.</verse>
				<verse number="3">Akarom pedig, hogy tudjátok, hogy minden férfinak feje a Krisztus; az asszonynak pedig feje a férfi; a Krisztusnak pedig feje az Isten.</verse>
				<verse number="4">Minden férfi, aki fedett fővel imádkozik vagy prófétál, megcsúfolja az ő fejét.</verse>
				<verse number="5">Viszont minden asszony, aki fedetlen fővel imádkozik vagy prófétál, szintén megcsúfolja az ő fejét, mert egy és ugyanaz, mintha megnyírták volna.</verse>
				<verse number="6">Mert ha az asszony nem fedi be a fejét, nyiratkozzék is meg. Ha pedig éktelen az asszonynak, hogy nyírassa vagy borotváltassa a haját, akkor fedje be a fejét.</verse>
				<verse number="7">Mert a férfinak nem kell a fejét befednie, mivel ő az Isten képe és dicsőségének mása, de az asszony a férfi dicsőségének mása.</verse>
				<verse number="8">Mert nem a férfi van az asszonyból, hanem az asszony a férfiból.</verse>
				<verse number="9">Mert nem is a férfi teremtetett az asszonyért, hanem az asszony a férfiért.</verse>
				<verse number="10">Ezért kell az asszonynak az angyalok miatt hatalmi jelt viselnie a fején.</verse>
				<verse number="11">Mindazonáltal sem asszony nincs férfi nélkül, sem férfi nincs asszony nélkül az Úrban.</verse>
				<verse number="12">Mert amint az asszony a férfiból van, úgy a férfi is asszony által van, mindez pedig Istentől.</verse>
				<verse number="13">Ítéljétek meg magatokban: illik-e, hogy az asszony födetlen fővel imádkozzék Istenhez?</verse>
				<verse number="14">Vajjon maga a természet is nem arra tanít titeket, hogy csúfság a férfinak, ha nagy a haja?</verse>
				<verse number="15">Viszont az asszonynak ékessége, ha nagy haja van, mert a haj fátyol gyanánt adatott neki. —</verse>
				<verse number="16">Ha azonban valaki erről vitatkozni akar, az ilyesmi nem szokásunk sem nekünk, sem az Isten gyülekezeteinek.</verse>
				<verse number="17">Mikor pedig ezt rendelem, nem dicsérlek titeket, mivel nem javatokra, hanem károtokra gyűltök egybe.</verse>
				<verse number="18">Mert először is azt hallom, hogy mikor egybegyűltök a gyülekezetben, szakadások vannak közöttetek, és ezt valami részben hiszem is.</verse>
				<verse number="19">Mert kell, hogy pártoskodások is legyenek közöttetek, hogy így a kipróbáltak nyilvánvalókká legyenek közöttetek.</verse>
				<verse number="20">Mikor tehát egybegyűltök egy helyre, nem lehet úrvacsorával élni;</verse>
				<verse number="21">mert kiki a saját vacsoráját veszi elő az étkezésnél és az egyik éhezik, a másik pedig dőzsöl.</verse>
				<verse number="22">Hát nincsenek házaitok arra, hogy egyetek és igyatok? Vagy lenézitek az Isten gyülekezetét és megszégyenítitek azokat, akiknek semmijök sincsen? Mit mondjak nektek? Dicsérjelek ezért titeket? Nem dicsérlek.</verse>
				<verse number="23">Mert én az Úrtól vettem, amit nektek elétek is adtam, hogy az Úr Jézus azon az éjtszakán, amelyen elárultatott, vette a kenyeret,</verse>
				<verse number="24">és hálát adott, megtörte és ezt mondotta: Vegyétek, egyétek! Ez az én testem, amely tiérettetek megtöretik; ezt cselekedjétek az én emlékezetemre.</verse>
				<verse number="25">Hasonlóképen a pohárt is vette, miután vacsorált, és ezt mondotta: E pohár amaz új szövetség az én vérem által, ezt cselekedjétek, valamennyiszer isszátok az én emlékezetemre.</verse>
				<verse number="26">Mert valamennyiszer eszitek e kenyeret és isszátok e pohárt, az Úrnak halálát hirdessétek, amíg eljön.</verse>
				<verse number="27">Aki tehát méltatlanul eszi e kenyeret, vagy issza az Úr poharát, vétkezik az Úr teste és vére ellen.</verse>
				<verse number="28">Próbálja meg tehát az ember magát, és úgy egyék abból a kenyérből és úgy igyék abból a pohárból.</verse>
				<verse number="29">Mert aki méltatlanul eszik és iszik, ítéletet eszik és iszik magának, mivel nem becsüli meg az Úr testét.</verse>
				<verse number="30">Azért van köztetek olyan sok erőtelen és beteg s ezért alusznak sokan.</verse>
				<verse number="31">Mert ha helyesen ítélnők meg magunkat, nem esnénk ítélet alá.</verse>
				<verse number="32">De mikor az Úr ítél minket, megfenyít, hogy a világgal együtt el ne kárhozzunk.</verse>
				<verse number="33">Azért, atyámfiai, ha evésre egybegyűltök, egymást megvárjátok.</verse>
				<verse number="34">Ha valaki éhezik, otthon egyék, hogy ne ítéletre gyűljetek egybe. A többiről majd akkor rendelkezem, ha odamegyek hozzátok.</verse>
			</chapter>
			<chapter number="12">
				<verse number="1">A lelki ajándékokra nézve pedig, atyámfiai, nem akarom, hogy tudatlanok legyetek.</verse>
				<verse number="2">Tudjátok, hogy mikor pogányok voltatok, valami vonzott és sodort titeket a néma bálványokhoz.</verse>
				<verse number="3">Azért tudtotokra adom nektek, hogy senki, aki Isten Lelke által beszél, nem mondja: „Átkozott a Jézus!\ és senki sem mondhatja:,Úr a Jézus!\ csak a Szentlélek által.</verse>
				<verse number="4">A kegyelmi ajándékokban pedig különbség van, de ugyanaz a Lélek.</verse>
				<verse number="5">A szolgálatokban is különbség van, de ugyanaz az Úr;</verse>
				<verse number="6">és különbség van az isteni erő munkáiban is, de ugyanaz az Isten, aki mindezt munkálja mindenkiben.</verse>
				<verse number="7">A Lélek kijelentése azonban kinek-kinek a gyülekezet hasznára adatik.</verse>
				<verse number="8">Némelyiknek ugyanis bölcsesség beszéde adatik a Lélek által; a másiknak pedig Isten ismeretének beszéde ugyanazon Lélek szerint;</verse>
				<verse number="9">egyiknek hit ugyanazon Lélek által, másiknak pedig gyógyítás kegyelmi ajándékai azon egy Lélek által;</verse>
				<verse number="10">némelyiknek csodatevő erők munkái; némelyiknek meg prófétálás; némelyiknek pedig a lelkek között való különbségtevés; másiknak nyelveken szólás; ismét másnak pedig a nyelveken szólás megmagyarázása.</verse>
				<verse number="11">De mindezt egy és ugyanaz a Lélek munkálja, és osztogatja mindenkinek külön-külön, amint akarja.</verse>
				<verse number="12">Mert amint a test egy, bár sok tagja van, a testnek pedig valamennyi tagja, noha sokan vannak, mégis mind egy test, úgy a Krisztus is.</verse>
				<verse number="13">Mert hiszen egy Lélek által mi mindnyájan egy testté kereszteltettünk, akár zsidók, akár görögök, akár szolgák, akár szabadok, és mindnyájan egy Lélekkel itattattunk meg.</verse>
				<verse number="14">Mert a test sem egy tag, hanem sok.</verse>
				<verse number="15">Ha ezt mondaná a láb: Mivel nem kéz vagyok, nem vagyok a testből való, Vajjon azért nem a testből való volna-e?</verse>
				<verse number="16">És ha a fül ezt mondaná: Mivel nem vagyok szem, nem vagyok a testből való, — Vajjon azért nem a testből való volna-e?</verse>
				<verse number="17">Ha az egész test szem, hol a hallás? Ha az egész hallás, hol a szaglás?</verse>
				<verse number="18">Most pedig az Isten rendelte a testben a tagokat, egyenként mindegyiket, a-mint akarta.</verse>
				<verse number="19">Ha pedig mindnyájan egy tag volnának, hol volna a test?</verse>
				<verse number="20">így azonban sok tag van ugyan, de egy test.</verse>
				<verse number="21">Nem mondhatja pedig a szem a kéznek: Nincs rád szükségem, — vagy viszont a fej a lábaknak: Nincs rátok szükségem!</verse>
				<verse number="22">Sőt sokkal inkább: a testnek éppen azok a tagjai szükségesek, amelyek gyengébbeknek látszanak,</verse>
				<verse number="23">és amelyeket a test kevésbbé nemes tagjainak tartunk, azokat nagyobb tisztességgel vesszük körül, és amelyek ékesség nélkül valók bennünk, azokat részesítjük nagyobb megbecsülésben.</verse>
				<verse number="24">viszont amelyek ékesek bennünk, azoknak nincs erre szükségük. De az Isten úgy szerkesztette egybe a testet, hogy az alacsonyabb rendűnek nagyobb tisztességet adott,</verse>
				<verse number="25">hogy ne legyen meghasonlás a testben, hanem a tagok kölcsönösen gondoskodjanak egymásról.</verse>
				<verse number="26">És így ha szenved egy tag, vele együtt szenvednek a tagok mind; ha megbecsülésben részesül egy tag, vele együtt örülnek a tagok mind.</verse>
				<verse number="27">Ti pedig a Krisztus teste vagytok és tagjai rész szerint.</verse>
				<verse number="28">Mégpedig némelyeket rendelt az Isten az egyházban először apostolokul, másodszor prófétákul, harmadszor tanítókul, — azután csodatevő erőket, azután gyógyítás kegyelmi ajándékait, szegények megsegítését, kormányzást, nyelveken szólás különféle nemeit.</verse>
				<verse number="29">Vajjon mindnyájan apostolok-e, Vajjon mindnyájan próféták-e, Vajjon mindnyájan tanítók-e? Vajjon van-e mindnyájuknak csodatevő erejük?</verse>
				<verse number="30">Vajjon van-e mindnyájuknak gyógyításra való kegyelmi ajándékuk? Vajjon mindnyájan beszélnek-e nyelveken? Vajjon mindnyájan tudják-e magyarázni?</verse>
				<verse number="31">Törekedjetek pedig a nagyobb kegyelmi ajándékokra. És ezenfelül egy még kiválóbb útat mutatok nektek.</verse>
			</chapter>
			<chapter number="13">
				<verse number="1">Ha embereknek vagy angyaloknak nyelvén szólok is szeretet pedig nincsen énbennem, olyanná lettem, mint a zengő érc vagy a pengő cimbalom.</verse>
				<verse number="2">És ha jövendőt tudok is mondani és minden titkot és minden bölcsességét ismerek is; és ha teljes hitem van is úgyannyira, hogy hegyeket mozdíthatok el, szeretet pedig nincsen énbennem, semmi vagyok.</verse>
				<verse number="3">És ha minden vagyonomat a szegények táplálására költöm és ha testemet a tűzre adom is, szeretet pedig nincsen énbennem, semmi hasznom abból.</verse>
				<verse number="4">A szeretet hosszútűrő, jóságos; a szeretet nem irigykedik, a szeretet nem kérkedik, nem fuvalkodik fel.</verse>
				<verse number="5">Nem cselekszik éktelenül, nem keresi a maga hasznát, nem gerjed haragra, nem rója fel a gonoszt;</verse>
				<verse number="6">nem örül a hamisságnak, de együtt örül az igazsággal;</verse>
				<verse number="7">mindent elfedez, mindent hisz, mindent remél, mindent eltűr.</verse>
				<verse number="8">A szeretet soha el nem fogy; de legyenek bár jövendőmondások, eltöröltetnek, vagy akár nyelveken szólások, megszűnnek, vagy akár ismeret, eltöröltetik.</verse>
				<verse number="9">Mert csak rész szerint ismerünk és rész szerint prófétálunk.</verse>
				<verse number="10">De mikor eljön a tökéletesség, ami rész szerint való, elmúlik.</verse>
				<verse number="11">Mikor gyermek voltam, úgy szóltam, mint gyermek, úgy gondolkodtam, mint gyermek, úgy értettem, mint gyermek; miután pedig férfivá lettem, elhagytam a gyermekhez illő dolgokat.</verse>
				<verse number="12">Mert most tükör által homályosan látunk, akkor pedig színről-színre; most rész szerint ismerem Istent, akkor pedig úgy ismerem majd, amint én is megismertettem.</verse>
				<verse number="13">Most azért megmarad a hit, a remény, a szeretet, e három; ezek közül pedig legnagyobb a szeretet.</verse>
			</chapter>
			<chapter number="14">
				<verse number="1">Törekedjetek a szeretetre és buzgón kívánjátok a lelki ajándékokat, de leginkább azt, hogy prófétáljatok.</verse>
				<verse number="2">Mert aki nyelveken szól, nem emberekhez szól, hanem Istenhez. Mert senki sem érti, és a Lélek által szól titkokat.</verse>
				<verse number="3">Aki ellenben prófétál, emberekhez szól azok építésére, intésére és vigasztalására.</verse>
				<verse number="4">Aki nyelveken szól, magát építi, aki pedig prófétál, a gyülekezetet építi.</verse>
				<verse number="5">Szeretném ugyan, ha mindnyájan szólnátok nyelveken, de még inkább, hogy prófétáljatok, mert nagyobb az, aki prófétál, mint az, aki nyelveken szól, hacsak meg nem magyarázza, hogy a gyülekezet épüljön.</verse>
				<verse number="6">Ha már most, atyámfiai, hozzátok megyek és nyelveken szólok, mit használok nektek, ha egyúttal kijelentésben vagy ismeretben vagy prófétálásban vagy tanításban nem szólok hozzátok?</verse>
				<verse number="7">Hiszen ha az élettelen hangszerek, akár fuvola, akár citera nem adnak megkülönböztethető hangokat, mimódon ismerjük meg, mit fuvoláznak, vagy mit játszanak a citerán?</verse>
				<verse number="8">Mert ha a trombita bizonytalan hangot ad, kicsoda készül a harcra?</verse>
				<verse number="9">így van veletek is, mikor nyelveken szóltok; ha nem beszéltek értelmesen, mimódon értik meg azt, amit szóltok? Csak a levegőbe fogtok beszélni.</verse>
				<verse number="10">Ki tudja, hány különféle nyelv van a világon? És közülük egy sincs értelem nélkül.</verse>
				<verse number="11">Ha tehát én a nyelv értelmét nem ismerem, akkor a beszélőnek idegen leszek és a beszélő is idegen lesz előttem.</verse>
				<verse number="12">így ti is, minthogy lelki ajándékokra törekedtek, a gyülekezet építésére igyekezzetek, hogy gyarapodjatok.</verse>
				<verse number="13">Azért aki nyelveken szól, imádkozzék, hogy meg is magyarázhassa azt.</verse>
				<verse number="14">Mert ha nyelveken szólással imádkozom, lelkem ugyan imádkozik, de értelmem gyümölcstelen.</verse>
				<verse number="15">Mit tegyek tehát? Imádkozni fogok a Lélek indításából, de imádkozni fogok értelemmel is; énekelek a Lélek által, de énekelek értelemmel is.</verse>
				<verse number="16">Mert ha a Lélek által adsz hálát, az ott levő be nem avatott hogyan fog a te hálaadásodra Áment mondani, mikor azt sem tudja, mit beszélsz?</verse>
				<verse number="17">Mert jóllehet te szépen adsz hálát, a másik azonban nem épül.</verse>
				<verse number="18">Hálát adok az én Istenemnek, hogy mindnyájatoknál jobban tudok nyelveken szólni;</verse>
				<verse number="19">de a gyülekezetben inkább akarok öt szót szólani értelemmel, hogy másokat is tanítsak, mintsem tízezer szót nyelveken.</verse>
				<verse number="20">Atyámfiai, ne legyetek gyermekek gondolkodásban, hanem a rosszaságban legyetek kiskorúak, a gondolkodásban pedig érettek legyetek.</verse>
				<verse number="21">A törvényben meg van írva: Más nyelveken és idegenek ajkával fogok szólani a néphez, és így sem hallgatnak rám, — azt mondja az Úr.</verse>
				<verse number="22">A nyelveken szólás tehát nem a hívők számára jel, hanem a hitetlenek számára; a prófétálás pedig nem a hitetlenek, hanem a hívők számára jel.</verse>
				<verse number="23">Amikor tehát az egész gyülekezet egybegyűl és mindnyájan nyelveken szólnak, ha a be nem avatottak vagy hitetlenek bemennek, nem azt fogják-e mondani, hogy őrjöngtök?</verse>
				<verse number="24">Viszont ha valamennyien prófétálnak és akkor megy be egy hitetlen vagy be nem avatott, annak mindenki a lelkére beszél, azt mindenki megvizsgálja,</verse>
				<verse number="25">és így az ő szíve titkai nyilvánvalókká lesznek, úgyhogy arcra borulva imádja Istent, és hirdeti, hogy valóban Isten lakik bennetek.</verse>
				<verse number="26">Mint legyen hát, atyámfiai? Mikor egybegyűltök, mindegyiteknek van zsoltára, tanítása, kijelentése, nyelveken szólása, magyarázata. Minden épülésre történjék.</verse>
				<verse number="27">Ha valaki nyelveken szól, kettő vagy legfeljebb három legyen, még pedig egymás után, és egy magyarázza meg.</verse>
				<verse number="28">Ha pedig nincs, aki megmagyarázza, hallgasson a gyülekezetben; csak magának szóljon és az Istenhez.</verse>
				<verse number="29">A próféták pedig ketten vagy hárman szóljanak, a többiek pedig ítéljék meg.</verse>
				<verse number="30">De ha közben egy másik ott ülő nyer kijelentést, az első hallgasson el.</verse>
				<verse number="31">Mert egyenként mindnyájan prófétálhattok, hogy mindenki tanuljon és intést nyerjen.</verse>
				<verse number="32">És a prófétalelkek engednek a prófétáknak.</verse>
				<verse number="33">Mert Isten nem a rendetlenségnek, hanem a békességnek Istene. Mint a szentek minden gyülekezetében,</verse>
				<verse number="34">az asszonyok hallgassanak a gyülekezetekben; mert nem engedhető meg nekik, hogy beszéljenek, hanem engedelmesek legyenek, amint a törvény is mondja.</verse>
				<verse number="35">Ha pedig tanulni akarnak valamit, kérdezzék meg otthon a férjüket. Mert illetlen az asszonynak beszélni a gyülekezetben.</verse>
				<verse number="36">Vajjon titőletek származott-e az Isten beszéde? Vagy csak hozzátok jutott-e el?</verse>
				<verse number="37">Ha valaki azt gondolja, hogy ő próféta vagy Lélektől ihletett, vegye fontolóra, hogy mindaz, amit nektek írok, az Úr parancsolata.</verse>
				<verse number="38">Ha valaki ezt nem ismeri el, ő sem ismertetik el.</verse>
				<verse number="39">Ezért, atyámfiai, törekedjetek a prófétálásra és a nyelveken szólást se tiltsátok.</verse>
				<verse number="40">Minden ékesen és jó renddel legyen.</verse>
			</chapter>
			<chapter number="15">
				<verse number="1">Eszetekbe juttatom pedig, atyámfiai, az evangéliomot, amelyet hirdettem nektek, amelyet el is fogadtatok, amelyben állotok is,</verse>
				<verse number="2">amely által üdvözültök is, ha megtartjátok úgy, ahogy én hirdettem nektek, hacsak nem hiába lettetek hivőkké.</verse>
				<verse number="3">Mert azt adtam elétek főképen, amit én is úgy vettem, hogy Krisztus meghalt a mi bűneinkért, az Írások szerint</verse>
				<verse number="4">és hogy eltemettetett, és hogy feltámadott a harmadik napon, az Írások szerint,</verse>
				<verse number="5">és hogy megjelent Kéfásnak, azután a tizenkettőnek,</verse>
				<verse number="6">azután megjelent egyszerre ötszáznál több atyafinak, akik közül a legtöbben mind máig élnek, bár néhányan elhunytak,</verse>
				<verse number="7">azután megjelent Jakabnak, azután mind az apostoloknak.</verse>
				<verse number="8">Legutoljára pedig valamennyi között mint egy idétlennek, nekem is megjelent.</verse>
				<verse number="9">Mert én vagyok legkisebb az apostolok között, aki nem vagyok méltó arra, hogy apostolnak neveztessem, mert üldöztem az Isten egyházát.</verse>
				<verse number="10">De Isten kegyelme által vagyok, ami vagyok; és az ő hozzám való kegyelme nem lett hiábavaló, sőt többet munkálkodtam, mint azok mindnyájan, de nem én, hanem az Istennek velem levő kegyelme.</verse>
				<verse number="11">Akár én azért, akár azok, így prédikálunk és ti így lettetek hívőkké.</verse>
				<verse number="12">Ha tehát Krisztusról azt hirdetik, hogy feltámadt a halottak közül, hogyan mondják némelyek köztetek, hogy nincs a halottaknak feltámadása?</verse>
				<verse number="13">Hiszen ha a halottaknak nincs feltámadása, akkor Krisztus sem támadt fel.</verse>
				<verse number="14">Ha pedig Krisztus nem támadt fel, akkor hiábavaló a mi prédikálásunk, de hiábavaló a ti hitetek is.</verse>
				<verse number="15">Sőt Isten hamis tanúinak is bizonyulunk, mivel az Isten felől azt vallottuk, hogy feltámasztotta a Krisztust, akit nem támasztott fel, ha csakugyan nem támadnak fel a halottak.</verse>
				<verse number="16">Mert ha a halottak nem támadnak fel, akkor Krisztus sem támadt fel.</verse>
				<verse number="17">Ha pedig Krisztus nem támadt fel, hiábavaló a ti hitetek: még mindig bűneitekben vagytok;</verse>
				<verse number="18">sőt akkor azok is elvesztek, akik Krisztusban aludtak el.</verse>
				<verse number="19">Ha csak ebben az életben reménykedünk a Krisztusban, minden embernél nyomorultabbak vagyunk.</verse>
				<verse number="20">Ámde Krisztus feltámadt a halottak közül és zsengéjük lett azoknak, akik elaludtak.</verse>
				<verse number="21">Miután ugyanis ember által van a halál, ember által van a halottak feltámadása is.</verse>
				<verse number="22">Mert amint Ádámban mindnyájan meghalnak, úgy Krisztusban mindnyájan megeleveníttetnek.</verse>
				<verse number="23">Mindenki pedig a maga rendje szerint. A zsenge a Krisztus; azután következnek, akik a Krisztuséi az ő eljövetelekor;</verse>
				<verse number="24">azután a vég, mikor átadja a királyságot az Istennek és Atyának, mikor majd eltöröl minden birodalmat, minden hatalmat és erőt.</verse>
				<verse number="25">Mert neki addig kell uralkodnia, míg valamennyi ellenségét lába alá veti.</verse>
				<verse number="26">Mint utolsó ellenség töröltetik el a halál.</verse>
				<verse number="27">Mert mindent az ő lába alá vetett. Mikor pedig azt mondja, hogy neki minden alávettetett, nyilvánvaló, hogy csak Ő nem, aki neki mindent alávetett.</verse>
				<verse number="28">Mikor pedig minden alávettetett, akkor maga a Fiú is alávettetik annak, aki neki mindent alávetett, hogy az Isten legyen minden mindenekben.</verse>
				<verse number="29">Különben mit cselekesznek azok, akik halottakért keresztelkednek meg? Ha a halottak egyáltalán nem támadnak fel, miért is keresztelkednek meg értük?</verse>
				<verse number="30">Mi is miért vállaljuk a veszedelmet minden pillanatban?</verse>
				<verse number="31">Naponként halálos veszedelemben vagyok; oly igaz ez, atyámfiai, mint a veletek való dicsekvésem a Krisztus Jézusban, a mi Urunkban.</verse>
				<verse number="32">Ha emberi módon küzdöttem Efezusban a fenevadakkal, mi hasznom belőle? Ha a halottak nem támadnak fel, akkor együnk, igyunk, mert holnap úgyis meghalunk!</verse>
				<verse number="33">Ne tévelyegjetek! A jó erkölcsöt megrontják a rossz társaságok!</verse>
				<verse number="34">Legyetek valóban józanok és ne vétkezzetek. Mert némelyek nem ismerik Istent, — a ti megszégyenítéstekre mondom ezt.</verse>
				<verse number="35">De azt mondja valaki: Mimódon támadnak fel a halottak? És milyen testtel jönnek elő?</verse>
				<verse number="36">Balgatag! Amit vetsz, nem elevenedik meg, csak ha előbb megrothad.</verse>
				<verse number="37">És abban, amit elvetsz, nem azt a testet veted el, amely majd kikél, hanem a puszta magot, talán búzáét vagy más egyébét.</verse>
				<verse number="38">De az Isten olyan testet ád annak, amilyet elhatározott, mégpedig mindenféle magnak a maga testét.</verse>
				<verse number="39">Nem minden test ugyanaz a test, hanem más az emberek teste, más a barmok teste, más a madaraké, megint más a halaké.</verse>
				<verse number="40">És vannak mennyei testek és földi testek; de más a mennyeiek fényessége, más a földieké.</verse>
				<verse number="41">Más a napnak fényessége, más a holdnak fényessége, és más a csillagok fényessége. Mert csillag a csillagtói különbözik fényességben.</verse>
				<verse number="42">Éppen így a halottak feltámadása is. Elvettetik romlandóságban, feltámasztatik romolhatatlanságban;</verse>
				<verse number="43">elvettetik ékesség nélkül, feltámasztatik dicsőségben; elvettetik erőtlenségben, feltámasztatik erőben;</verse>
				<verse number="44">elvettetik földi test, feltámasztatik lelki test. Ha van földi test, van lelki test is.</verse>
				<verse number="45">így is van megírva: Lett az első ember, Ádám, élő lénnyé; az utolsó Ádám megelevenítő Lélekké.</verse>
				<verse number="46">De nem a lelki ember az első, hanem a földi, azután a lelki.</verse>
				<verse number="47">Az első ember földből való, földi; a második ember mennyből való.</verse>
				<verse number="48">Amilyen ama földi, olyanok a földiek is, és amilyen ama mennyei, olyanok a mennyeiek is.</verse>
				<verse number="49">És amint hordoztuk a földinek ábrázatát, hordozni fogjuk a mennyeinek ábrázatát is.</verse>
				<verse number="50">Atyámfiai, azt pedig állítom: test és vér nem örökölheti Isten országát, sem a romlandóság nem örökli a romolhatatlanságot.</verse>
				<verse number="51">Íme, titkot mondok nektek: nem mindnyájan aluszunk el, de mindnyájan elváltozunk,</verse>
				<verse number="52">nagy hirtelen, egy szempillantás alatt, az utolsó trombitaszóra, — mert trombita fog szólani, és a halottak feltámadnak romolhatatlanságban, és mi elváltozunk.</verse>
				<verse number="53">Mert szükség, hogy ez a romlandó test romolhatatlanságot öltsön magára és e halandó test halhatatlanságot öltsön magára.</verse>
				<verse number="54">Mikor pedig ez a romlandó test romolhatatlanságba öltözik, és e halandó halhatatlanságba öltözik, akkor beteljesül az ige, amely meg van írva: Elnyeletett a halál diadalra.</verse>
				<verse number="55">Halál, hol a te diadalmad? Halál, hol a te fúlánkod?</verse>
				<verse number="56">A halál fúlánkja pedig a bűn, a bűn ereje pedig a törvény.</verse>
				<verse number="57">De hála az Istennek, aki a diadalt adja nekünk a mi Urunk Jézus Krisztus által.</verse>
				<verse number="58">Ezért, szeretett atyámfiai, erősen álljatok, rendíthetetlenül, buzgólkodjatok mindenkor az Úr dolgában, mint akik tudjátok, hogy a ti munkátok nem hiábavaló az Úrban.</verse>
			</chapter>
			<chapter number="16">
				<verse number="1">Ami a szentek számára való gyűjtést illeti, amint a galáciai gyülekezeteknek rendeltem, ti is úgy cselekedjetek.</verse>
				<verse number="2">A hét első napján mindenitek tegye félre és gyűjtse össze azt, ami módjában van, hogy ne akkor történjék a gyűjtés, amikor odamegyek.</verse>
				<verse number="3">Mikor pedig megérkezem, a ti megbízott embereiteket fogom levéllel elküldeni, hogy ajándékotokat Jeruzsálembe vigyék.</verse>
				<verse number="4">Ha pedig érdemes lesz, hogy én is elmenjek, velem együtt jönnek.</verse>
				<verse number="5">Hozzátok pedig akkor megyek, ha átutazom Macedónián, mert Macedónián átutazom,</verse>
				<verse number="6">nálatok azonban talán ott maradok, vagy ott is telelek, hogy ti segítsetek el oda, ahova majd megyek.</verse>
				<verse number="7">Mert nemcsak átutazóban akarlak látni titeket, de remélem, hogy egy-ideig nálatok maradok, ha az Úr engedi.</verse>
				<verse number="8">Efezusban pedig pünkösdig maradok,</verse>
				<verse number="9">mert nagy és ígéretes munkára nyílt kapu előttem és az ellenség is sok.</verse>
				<verse number="10">Ha pedig Timótheus odaérkezik, legyen gondotok rá, hogy félelem nélkül tartózkodhassak nálatok, mert ő az Úr ügyében munkálkodik, mint én is.</verse>
				<verse number="11">Senki tehát meg ne vesse őt, hanem segítsétek az útjára békességgel, hogy hozzám jöjjön, mert várom az atyafiakkal együtt.</verse>
				<verse number="12">Ami pedig Apollós atyánkfiát illeti, igen kértem őt, hogy menjen el hozzátok az atyafiakkal együtt, de semmiképen sem volt Isten akarata, hogy most elmenjen. De majd elmegy, mihelyt jó alkalma lesz.</verse>
				<verse number="13">Vigyázzatok, álljatok meg a hitben, legyetek férfiak, legyetek erősek!</verse>
				<verse number="14">Minden dolgotok szeretetben történjék!</verse>
				<verse number="15">Kérlek pedig titeket, atyámfiai, — hiszen ismeritek Sztefanás házanépét, hogy ők Ahája zsengéje és hogy magukat a szentek szolgálatára szánták: —</verse>
				<verse number="16">engedelmeskedjetek ti is az ilyeneknek és mindazoknak, akik velük szolgálnak és fáradnak.</verse>
				<verse number="17">örülök pedig Sztefanás, Fortunátus és Áhaikus eljöttének, mivel ők kárpótolnak engem a ti távollétetekért.</verse>
				<verse number="18">Mert felüdítették az én lelkemet is és a tiéteket is. Az ilyeneket tehát becsüljétek meg.</verse>
				<verse number="19">Köszöntenek titeket az ázsiai gyülekezetek. Sokszorosan köszönt titeket az Úrban Akvila és Priszka, a házuknál levő gyülekezettel együtt.</verse>
				<verse number="20">Köszöntenek titeket az atyafiak mindnyájan. Köszöntsétek egymást szent csókkal.</verse>
				<verse number="21">A köszöntés a magam kezeírása, Pálé.</verse>
				<verse number="22">Ha valaki nem szereti az Urat, legyen átkozott. Maranat ha. (A 22. versben Marana tha = Uram, jöjj!)</verse>
				<verse number="23">Az Úr Jézus Krisztus kegyelme legyen veletek!</verse>
				<verse number="24">Az én szeretetem mindnyájatokkal a Krisztus Jézusban! Ámen. A 22. versben Marana tha = Uram, jöjj!</verse>
			</chapter>
		</book>
		<book number="47">
			<chapter number="1">
				<verse number="1">Pál, Jézus Krisztus apostola Isten akaratából és Timótheus atyánkfia az Isten gyülekezetének, amely Korinthusban van mind a szentekkel együtt, akik Ahájában vannak:</verse>
				<verse number="2">kegyelem nektek és békesség Istentől, a mi Atyánktól és az Úr Jézus Krisztustól.</verse>
				<verse number="3">Áldott az Isten és a mi Urunk Jézus Krisztusnak Atyja, az irgalomnak Atyja és minden vigasztalásnak Istene,</verse>
				<verse number="4">aki megvigasztal minket minden nyomorúságunkban, hogy mi is megvigasztalhassunk bármely nyomorúságba esetteket azzal a vigasztalással, amellyel Isten vigasztal minket.</verse>
				<verse number="5">Mert amint bőven kijutott nekünk Krisztus szenvedéseiből, úgy bőséges a mi vigasztalásunk is Krisztus által.</verse>
				<verse number="6">De ha nyomorúságot szenvedünk, a ti vigasztalástokért és üdvösségtekért van az. Ha vigasztalásban van részünk, a ti vigasztalástokért van az, amely ugyanazoknak a szenvedéseknek elviselésére ad erőt, amelyeket mi is szenvedünk.</verse>
				<verse number="7">És a mi reménységünk erős felőletek, mert tudjuk, hogy amint társaink vagytok a szenvedésben, úgy a vigasztalásban is.</verse>
				<verse number="8">Mert nem akarjuk, atyámfiai, hogy ne tudjatok ama nyomorúságunk felől, amely Ázsia tartományban esett rajtunk, hogy igen nagyon, erőnk felett megterheltettünk, úgyhogy életünk felől is kétségben voltunk.</verse>
				<verse number="9">Sőt úgy éreztük, hogy kimondották ránk a halálos ítéletet, hogy ne magunkban bizakodjunk, hanem Istenben, aki feltámasztja a halottakat,</verse>
				<verse number="10">aki ilyen nagy halálos veszedelemből megszabadított és meg fog szabadítani minket. Benne reménykedtünk, hogy ezután is meg fog szabadítani,</verse>
				<verse number="11">ha ti is velünk együtt munkálkodtok az értünk való könyörgésben, hogy sok ajakról szálljon fel érettünk sok ember hálája az irántunk tanúsított kegyelemért.</verse>
				<verse number="12">Mert a mi dicsekedésünk ez: lelkiismeretünk tanúskodik, hogy mi Istentől nyert szentséggel és tisztasággal, nem testi bölcsességgel, hanem Isten kegyelmével forgolódtunk a világon, kiváltképen pedig közöttetek.</verse>
				<verse number="13">Mert nem írunk nektek mást, csak amit olvastok vagy meg is értetek, sőt remélem, hogy meg fogjátok érteni mindvégig,</verse>
				<verse number="14">ahogy némi részben már meg is értettetek minket, hogy mi a ti dicsekedéstek vagyunk, mint ti is a miénk a mi Urunknak Jézusnak a napján.</verse>
				<verse number="15">És én ezzel a bizodalommal akartam előbb hozzátok menni, hogy másodízben részesüljetek kegyelemben</verse>
				<verse number="16">és tőletek át akartam menni Macedóniába, és Macedóniából ismét visszatérni hozzátok, hogy azután ti segítsetek tovább az utamon Júdeába.</verse>
				<verse number="17">Mikor tehát ezt terveztem, Vajjon könnyelműen cselekedtem-e? Vagy amit elhatározok, test szerint határozom-e el, hogy nálam egyszerre legyen az igen igen és a nem nem.</verse>
				<verse number="18">De Isten a tanúm, hogy a mi hozzátok intézett beszédünk nem egyszerre igen és nem.</verse>
				<verse number="19">Mert az Isten Fia, Jézus Krisztus, akit köztetek mi hirdettünk, én, Szilvánus és Timótheus, nem volt igen és nem, hanem benne az igen valósult meg.</verse>
				<verse number="20">Mert Istennek valamennyi ígérete őbenne lett igen és ő általa ámen az Istennek dicsőségére mi általunk.</verse>
				<verse number="21">Aki pedig minket veletek együtt Krisztusban megerősít és felken, Isten az,</verse>
				<verse number="22">aki el is pecsételt minket és a Lélek zálogát adta szívünkbe.</verse>
				<verse number="23">Az Istent hívom bizonyságul akár magam ellen is, hogy irántatok való kíméletből nem mentem el eddig Korinthusba.</verse>
				<verse number="24">Nem hogy uralkodnánk a ti hiteteken, hanem munkatársai vagyunk örömötöknek; mert erősen állotok a hitben</verse>
			</chapter>
			<chapter number="2">
				<verse number="1">Én pedig azt tettem fel magamban, hogy nem megyek közétek ismét szomorúsággal.</verse>
				<verse number="2">Mert ha én megszomorítlak titeket, ugyan ki vidámít meg engem, ha nem az, akit én megszomorítok?</verse>
				<verse number="3">És azért írtam nektek éppen ezt, hogy mikor odamegyek, ne szomorodjam meg azok miatt, akiknek örülnöm kellene, mert meggyőződtem mindnyájatokról, hogy az én örömöm mindnyájatoké.</verse>
				<verse number="4">Mert sok szorongattatás és szívbeli aggódás között írtam nektek sok könnyhullatással, nem azért, hogy meg szomorítsalak titeket, hanem hogy megismerjétek azt a szeretetet, amelyet én kiváltképen irántatok érzek,</verse>
				<verse number="5">Ha pedig valaki megszomorított, nem engem szomorított meg, hanem részben, hogy sokat ne mondjak, titeket mindnyájatokat.</verse>
				<verse number="6">Elég az ilyennek a többség által rámért büntetés,</verse>
				<verse number="7">azért most viszont: ti inkább bocsássatok meg neki és vigasztaljátok, hogy a túlságos bánat valamiképen meg ne eméssze az ilyent.</verse>
				<verse number="8">Azért kérlek titeket, határozzátok el magatokat iránta szeretetre.</verse>
				<verse number="9">Mert azért is írtam, hogy kipróbáljam megbízhatóságotokat, Vajjon mindenben engedelmesek vagytok-e?</verse>
				<verse number="10">Akinek pedig ti megbocsátotok valamit, én is; mert ha én is megbocsátottam valamit, — ha volt megbocsátanivalóm, — tiértetek tettem azt Krisztus színe előtt, hogy meg ne csaljon minket a Sátán.</verse>
				<verse number="11">Mert jól ismerjük az ő szándékait.</verse>
				<verse number="12">Mikor pedig Tróásba mentem a Krisztus evangéliumának hirdetésére és kapu nyílt meg előttem az Úrban,</verse>
				<verse number="13">nem volt nyugalma a lelkemnek, mivel nem találtam Titust, az én atyámfiát; hanem elbúcsúztam tőlük és elmentem Macedóniába.</verse>
				<verse number="14">De hála az Istennek, aki mindig diadalmenetben hordoz minket a Krisztusban és az ő ismeretének illatát terjeszti általunk minden helyen.</verse>
				<verse number="15">Mert mi a Krisztus jóillata vagyunk az Isten számára mind az üdvözülők, mind az elkárhozók között;</verse>
				<verse number="16">ezeknek halál illata halálra, amazoknak pedig élet illata életre. És ezekre kicsoda alkalmas?</verse>
				<verse number="17">Mert mi nem vagyunk olyanok, mint sokan, akik üzérkednek az Isten igéjével, hanem tiszta szívből, sőt mintegy Istenből szólunk, az Isten előtt a Krisztusban.</verse>
			</chapter>
			<chapter number="3">
				<verse number="1">Kezdjük-e ismét ajánlgatni magunkat? Csak nincs talán nekünk is szükségünk, mint némelyeknek, ajánlólevelekre hozzátok vagy tőletek?</verse>
				<verse number="2">A mi levelünk ti vagytok, beírva szívünkbe, amelyet ismer és olvas minden ember,</verse>
				<verse number="3">mert rólatok nyilvánvaló, hogy Krisztusnak a mi szolgálatunk által szerzett levele vagytok, nem tintával, hanem az élő Isten Lelkével írva, — nem kőtáblára, hanem a szívek hústábláira.</verse>
				<verse number="4">Ilyen bizalmunk pedig Krisztus által van Isten iránt.</verse>
				<verse number="5">Nem mintha magunktól volnánk alkalmasak valamit gondolni, úgy mint magunkból. Ellenkezőleg, a mi alkalmas voltunk az Istentől van,</verse>
				<verse number="6">aki alkalmasokká tett minket arra, hogy új szövetség szolgái legyünk, nem betűé, hanem Léleké, mert a betű megöl, a Lélek pedig megelevenít.</verse>
				<verse number="7">Ha pedig a halálnak betűkkel kövekbe vésett szolgálata annyira dicsőséges volt, hogy Izrael fiai nem is tudtak Mózes arcára nézni az ő ábrázatának múlandó fényessége miatt,</verse>
				<verse number="8">hogyne volna még dicsőségesebb a Lélek szolgálatát</verse>
				<verse number="9">Mert ha a kárhoztatás szolgálata dicsőséges, mennyivel inkább dicsőséges a megigazulás szolgálata?</verse>
				<verse number="10">Sőt e tekintetben a megigazulás szolgálatának túláradó dicsősége miatt már nincsen dicsősége annak, aminek dicsősége volt.</verse>
				<verse number="11">Mert ha már a múlandó is dicsőséges, sokkal inkább dicsőséges az, ami megmarad.</verse>
				<verse number="12">Mivel tehát ilyen reményünk van, nagy nyíltsággal szólunk,</verse>
				<verse number="13">és nem úgy, mint Mózes, aki leplet borított arcára, hogy Izrael fiai ne lássák a múlandó dicsőség végét.</verse>
				<verse number="14">De eltompult az ő gondolkodásuk. Mert ugyanaz a lepel mind máig ott van az ószövetség olvasásánál felfedetlenül, mivel csak a Krisztusban tűnik el;</verse>
				<verse number="15">sőt mind máig, amikor csak olvassák Mózest, lepel borul a szívükre.</verse>
				<verse number="16">Mikor pedig Izrael megtér az Úrhoz, elvétetik a lepel.</verse>
				<verse number="17">Az Úr pedig a Lélek és ahol az Úrnak Lelke, ott a szabadság.</verse>
				<verse number="18">Mi pedig mindnyájan fedetlen arccal tükrözzük az Úr dicsőségét, és ugyanarra a képre formáltatunk át dicsőségről-dicsőségre úgy, mint ahogyan az Úrnak Lelke formál.</verse>
			</chapter>
			<chapter number="4">
				<verse number="1">Azért, mivel ilyen szolgálatban vagyunk, amint a kegyelmet nyertük, nem csüggedünk el.</verse>
				<verse number="2">Elhagytuk azonban azokat a szégyenletes dolgokat, melyeket takargatni szoktak, mint akik nem járunk ravaszságban és nem hamisítjuk meg az Isten igéjét, de az igazság nyilt hirdetésével ajánljuk magunkat minden ember lelkiismeretének az Isten színe előtt.</verse>
				<verse number="3">Ha mégis leplezett a mi evangéliumunk, azoknak leplezett, akik elvesznek,</verse>
				<verse number="4">mert bennök e világ istene megvakította a hitetlenek gondolkodását, hogy ne lássák a Krisztus dicsősége evangéliumának ragyogását, aki az Isten képe.</verse>
				<verse number="5">Mert nem magunkat prédikáljuk, hanem Krisztus Jézust, az Urat, magunkat pedig, mint szolgáitokat a Jézusért.</verse>
				<verse number="6">Mert az Isten, aki szólt: sötétségből világosság ragyogjon fel! Ő gyújtott világosságot a mi szívünkben, hogy a Jézus Krisztus arcán felismerjük Isten dicsőségének ragyogását.</verse>
				<verse number="7">Ez a kincsünk pedig cserépedényekben van, hogy az erőnek rendkívüli nagysága Istené legyen és ne magunktól való.</verse>
				<verse number="8">Mindenütt nyomorgatnak minket, de el nem nyomhatnak; kétségeskedünk, de kétségbe nem esünk;</verse>
				<verse number="9">üldöznek, de Isten nem hagy el; tipornak, de el nem veszünk;</verse>
				<verse number="10">mindenkor testünkben hordozzuk Jézus halálát, hogy Jézus élete is látható legyen a mi testünkben.</verse>
				<verse number="11">Mert mi, akik élünk, mindenkor halálra adatunk Jézusért, hogy a Jézus élete is látható legyen a mi halandó testünkben.</verse>
				<verse number="12">Azért a halál bennünk működik, az élet pedig bennetek.</verse>
				<verse number="13">Mivel azonban a hitnek ugyanaz a Lelke van bennünk, mint abban, aki ezt írta: Hittem, azért szóltam, — mi is hiszünk és azért szólunk,</verse>
				<verse number="14">mert tudjuk, hogy aki feltámasztotta az Úr Jézust, minket is fel fog támasztani Jézussal, és veletek együtt az ő színe elé állít.</verse>
				<verse number="15">Mert mindez érettetek van, hogy amint a kegyelem bőven árad, egyre többen adjanak hálát Istennek az ő dicsőségére.</verse>
				<verse number="16">Azért nem csüggedünk, sőt ha a mi külső emberünk megromlik is, a belső mégis napról-napra újul.</verse>
				<verse number="17">Mert a mi pillanatnyi könnyű szenvedésünk minden mértéket meghaladó örök dicsőséget szerez nekünk;</verse>
				<verse number="18">mivel mi nem a láthatókra nézünk, hanem a láthatatlanokra; mert a láthatók ideig valók, a láthatatlanok pedig örökkévalók.</verse>
			</chapter>
			<chapter number="5">
				<verse number="1">Mert tudjuk, hogy ha e mi földi sátorházunk összeomlik, épületünk van Istentől, nem kézzel csinált, örökkévaló házunk a mennyben.</verse>
				<verse number="2">Azért is sóhajtozunk ebben, mert a mi mennyei hajlékunkat szeretnők erre felölteni,</verse>
				<verse number="3">hogy ezt felöltve, mezíteleneknek ne találtassunk.</verse>
				<verse number="4">Mert akik e sátorban vagyunk is, megterhelten sóhajtozunk, mivel nem kívánjuk ezt levetni, hanem amazt erre felölteni, hogy azt, ami halandó, elnyelje az élet.</verse>
				<verse number="5">Aki pedig minket éppen erre elkészített, az Isten az, aki nekünk a Lélek zálogát is adta.</verse>
				<verse number="6">Így most mi mindenkor bizakodunk, mivel tudjuk, hogy amíg e testben lakunk, addig az Úrtól távol, idegenben vagyunk, —</verse>
				<verse number="7">mert hitben járunk, nem látásban. —</verse>
				<verse number="8">Jó bizodalmunk van pedig és inkább szeretnénk e testből kiköltözni és hazaköltözni az Úrhoz.</verse>
				<verse number="9">Azért minden erőnkkel azon vagyunk, hogy akár benne lakunk a testben, akár kiköltözünk abból, kedvesek legyünk neki.</verse>
				<verse number="10">Mert mindnyájunknak meg kell jelennünk a Krisztus ítélőszéke előtt, hogy ki-ki elvegye a jutalmát a szerint, amiket a testben cselekedett vagy jót vagy rosszat.</verse>
				<verse number="11">Ismerve tehát az Úr félelmét, embereket igyekszünk megnyerni, az Isten pedig tisztán lát minket. Remélem azonban, hogy a ti lelkiismeretetek előtt is tisztán állunk.</verse>
				<verse number="12">Nem ajánljuk ismét magunkat nektek, hanem alkalmat adunk nektek a velünk való dicsekedésre, hogy legyen mit felelnetek azoknak, akik színből és nem szívből dicsekednek.</verse>
				<verse number="13">Mert ha nem voltunk eszünknél, Istenért volt az; ha pedig eszünknél vagyunk, érettetek van.</verse>
				<verse number="14">Mert a Krisztus szeretete szorongat minket, mint akik úgy ítéljük, hogy ha egy meghalt mindenkiért, akkor mindenki meghalt;</verse>
				<verse number="15">és azért halt meg mindenkiért, hogy akik élnek, ezután ne maguknak éljenek, hanem annak, aki érettük meghalt és feltámadott.</verse>
				<verse number="16">Ezért mi ezentúl senkit sem ismerünk test szerint; sőt ha ismertük is Krisztust test szerint, most már nem ismerjük így.</verse>
				<verse number="17">Azért ha valaki Krisztusban van, új teremtmény az. A régiek elmúltak: íme újjá lett minden.</verse>
				<verse number="18">Mindez pedig Istentől van, aki megbékéltetett minket magával a Jézus Krisztus által, és adta nekünk a megbékéltetés szolgálatát.</verse>
				<verse number="19">Isten ugyanis Krisztusban megbékéltette magával a világot, nem számította be nekik bűneiket, és ránk bízta a megbékéltetés igéjét.</verse>
				<verse number="20">Krisztusért járva tehát követségben, mintha Isten kérne általunk, Krisztusért kérünk: békéljetek meg az Istennel.</verse>
				<verse number="21">Mert azt, aki bűnt nem ismert, bűnné tette érettünk, hogy mi Isten igazsága legyünk őbenne.</verse>
			</chapter>
			<chapter number="6">
				<verse number="1">Minthogy vele együtt munkálkodunk, intünk is, hogy az Isten kegyelmét hiába ne vegyétek!</verse>
				<verse number="2">Mert ő mondja: Kellemes időben meghallgattalak és az üdvösség napján megsegítettelek. Íme itt a kellemes idő! Íme itt az üdvösség napja!</verse>
				<verse number="3">Senkit semmiben meg nem botránkoztatunk, hogy szolgálatunkat szidalom ne érje,</verse>
				<verse number="4">hanem ajánljuk magunkat mindenben, mint Isten szolgái: sok tűrésben, nyomorúságban, szükségben, szorongattatásban,</verse>
				<verse number="5">megveretésben, bebörtönzésben, háborúságokban, küszködésben, virrasztásban, böjtölésben;</verse>
				<verse number="6">tisztaságban, ismeretben, hosszútűrésben, jóságban, Szentlélekben, képmutatás nélkül való szeretetben;</verse>
				<verse number="7">igazmondásban, Isten erejében, az igazságnak jobb- és balfelől való fegyvereivel;</verse>
				<verse number="8">dicsőség és gyalázat által, rossz és jó hír által; mint ámítók és mégis igazak,</verse>
				<verse number="9">mint ismeretlenek és mégis ismeretesek, mint halálra váltak és íme élők, mint ostorozottak, de meg nem ölöttek,</verse>
				<verse number="10">mint bánkódók, de mindig örvendezők, mint szegények, de mégis sokakat meggazdagítók, mint akiknek semmijük sincs, és mégis minden az övék.</verse>
				<verse number="11">Szánk megnyílt előttetek, korinthusiak, szívünk kitárult.</verse>
				<verse number="12">Nem mi vagyunk szűkkeblűek irántatok, hanem ti vagytok szűkkeblűek.</verse>
				<verse number="13">Viszonzásul — mint gyermekeimhez szólok — tárjátok ki ti is szíveteket.</verse>
				<verse number="14">Ne legyetek hitetlenekkel felemás igában, mert mi köze van az igazságnak a gonoszsághoz! Vagy mi köze van a világosságnak a sötétséghez?</verse>
				<verse number="15">És hogyan egyeznék meg Krisztus Béliállal? Vagy mi köze van a hívőnek a hitetlenhez?</verse>
				<verse number="16">Vagy mi egyezése Isten templomának a bálványokkal? Mert mi az élő Isten temploma vagyunk, amint az Isten mondta: Lakozom bennük és közöttük járok; és leszek nékik Istenük, és ők az én népem lesznek.</verse>
				<verse number="17">Ezért menjetek ki közülük és szakadjatok el tőlük, — azt mondja az Úr — és tisztátalant ne érintsetek; és én magamhoz fogadlak titeket,</verse>
				<verse number="18">és leszek nektek Atyátok, ti pedig nekem fiaimmá és leányaimmá lesztek, — azt mondja a mindenható Úr.</verse>
			</chapter>
			<chapter number="7">
				<verse number="1">Mivel tehát ilyen ígéreteink vannak, szeretteim, tisztítsuk meg magunkat minden testi és lelki szennytől, és Isten félelmében vigyük véghez a mi megszentelődésünket.</verse>
				<verse number="2">Fogadjatok be minket! Senkinek nem ártottunk, senkit meg nem rontottunk, senkit meg nem csaltunk.</verse>
				<verse number="3">Nem vádképen mondom ezt; hiszen előbb mondtam, hogy szívünkben vagytok, hogy együtt haljunk meg és együtt éljünk.</verse>
				<verse number="4">Nagy a bizodalmam hozzátok, nagy a dicsekedésem felőletek; telve vagytok vigasztalódással, túláradó örömmel minden nyomorúságunk ellenére.</verse>
				<verse number="5">Mert mikor Macedóniába érkeztünk, semmi nyugalma sem volt testünknek, sőt minden tekintetben szorongattattunk; kívül harc, belül félelem.</verse>
				<verse number="6">De az Isten, a megalázottak vigasztalója Titus megjöttével megvigasztalt minket,</verse>
				<verse number="7">de nemcsak a megjöttével, hanem a vigasztalással is, amellyel megvigasztalódott nálatok és azzal, hogy hírül hozta nekünk a ti vágyódástokat, kesergésteket, hozzám való ragaszkodástokat, úgyhogy én még jobban örvendeztem.</verse>
				<verse number="8">Azért ha megszomorítottalak is titeket azzal a levéllel, nem bánom, noha bántam is; mert látom, hogy az a levél, ha ideig-óráig is, megszomorított titeket.</verse>
				<verse number="9">Most örülök, nem azért, hogy megszomorodtatok, hanem hogy megtérésre szomorodtatok meg. Mert Isten akarata szerint szomorodtatok meg, hogy miattunk semmiben kárt ne valljatok.</verse>
				<verse number="10">Mert az Isten szerint való szomorúság megbánhatatlan megtérést szerez az üdvösségre; a világ szerint való szomorúság pedig halált szerez.</verse>
				<verse number="11">Mert íme éppen ez a ti Isten szerint való megszomorodástok milyen nagy felbuzdulást keltett bennetek, sőt védekezést, sőt méltatlankodást, sőt félelmet, sőt vágyakozást, sőt buzgóságot, sőt megtorlást! Mindenképen bebizonyítottátok, hogy tiszták vagytok ebben a dologban.</verse>
				<verse number="12">Ha tehát írtam is nektek, nem a sértő, nem is a sértett miatt írtam, hanem hogy nyilvánvalóvá legyen nálatok irántunk való felbuzdulástok Isten előtt.</verse>
				<verse number="13">Ezért megvigasztalódtunk. De vigasztalódásunkban még jobban örültünk Titus örömén, hogy az ő lelkét ti mindnyájan megnyugtattátok.</verse>
				<verse number="14">Mert ha dicsekedtem valamivel felőletek, nem maradtam szégyenben; de amint minden, amit nektek mondtam, igaz volt, úgy a felőletek Titus előtt való dicsekedésünk is igaznak bizonyult.</verse>
				<verse number="15">És ő még jobb szívvel van irántatok, amikor visszaemlékezik mindnyájatok engedelmességére, hogy félelemmel és remegéssel fogadtátok őt.</verse>
				<verse number="16">örülök, hogy mindenképen bízhatom bennetek.</verse>
			</chapter>
			<chapter number="8">
				<verse number="1">Tudtotokra adjuk pedig, atyámfiai, Istennek azt a kegyelmét, amelyet Macedónia gyülekezeteivel közölt,</verse>
				<verse number="2">hogy a nyomorúság sok próbája között bőséges az ő örömük, és nagy szegénységük jószívűségüknek a gazdagságává növekedett.</verse>
				<verse number="3">Mert tanú vagyok rá, hogy erejükhöz képest, sőt azon felül is önként adakoztak,</verse>
				<verse number="4">és sok könyörgéssel kérték tőlünk azt a jótéteményt, hogy a szentek számára való szolgálatban résztvehessenek.</verse>
				<verse number="5">És nemcsak ezt tették, amint reméltük, hanem önmagukat adták először az Úrnak és nekünk, az Isten akaratából,</verse>
				<verse number="6">úgyhogy biztattuk Titust, hogy amint elkezdte, végezze is be nálatok ezt a szeretetmunkát.</verse>
				<verse number="7">Azért, amint mindenben bővölködtök: hitben, beszédben, ismeretben, minden buzgóságban és a tőlünk rátok áradt szeretetben, úgy ebben a szeretetmunkában is bővölködjetek.</verse>
				<verse number="8">Nem parancsképen mondom ezt, hanem hogy a mások buzgósága által a bennetek levő szeretet valódiságát is kipróbáljam.</verse>
				<verse number="9">Mert ismeritek a mi Urunk Jézus Krisztus kegyelmét, hogy szegénnyé lett érettetek, jóllehet gazdag, hogy ti az ő szegénysége által meggazdagodjatok.</verse>
				<verse number="10">Tanácsot is adok e dologban, mert ez hasznos nektek, akik nemcsak a cselekvést, hanem az akarást is elkezdtétek tavaly óta.</verse>
				<verse number="11">Most hát a cselekvést is vigyétek véghez; hogy amint van az akarás készsége, úgy legyen a végrehajtás is ahhoz képest, amitek van.</verse>
				<verse number="12">Mert ha a készség megvan, az a szerint kedves, amije kinek-kinek van; nem a szerint, amije nincs.</verse>
				<verse number="13">Mert nem az a cél, hogy másoknak könnyebbségük legyen, ti pedig nyomorogjatok, hanem hogy az egyenlőség mértéke szerint a mostani időben a ti bőségetek pótolja ki azok szükségét,</verse>
				<verse number="14">hogy majd máskor amazoknak bősége is kipótolhassa a ti hiányaitokat, hogy így egyenlőség legyen;</verse>
				<verse number="15">amint meg van írva: Aki sokat szedett, nem volt többje, és aki keveset, nem volt kevesebbje.</verse>
				<verse number="16">Hála pedig az Istennek, aki érettetek ugyanazt a buzgóságot oltotta Titus szívébe.</verse>
				<verse number="17">Mert elfogadta ugyan a megbízást, de saját buzgóságából, önként ment hozzátok.</verse>
				<verse number="18">Vele küldöttük pedig azt az atyánkfiát is, akinek az evangélium ügyében való jó híre minden gyülekezetben elterjedt,</verse>
				<verse number="19">sőt akit a gyülekezetek útitársunknak is választottak ebben a szeretetmunkában, amelyben az Úr dicsőségére és a mi készségünk megmutatására szolgálunk.</verse>
				<verse number="20">Attól pedig óvakodunk, hogy ennél a gazdag adománynál, amely a mi gondjainkra bízatott, bárki is megrágalmazhasson minket.</verse>
				<verse number="21">Mert gondunk van a tisztességre, nemcsak az Úr előtt, hanem az emberek előtt is.</verse>
				<verse number="22">Sőt elküldtük vele együtt azt az atyánkfiát is, akinek buzgó voltát sok dologban sokszor kipróbáltuk és aki most még sokkal buzgóbb, mert nagyon bízik bennetek.</verse>
				<verse number="23">Akár Titusról van szó, ő az én társam és köztetek segítségem; akár ami atyánkfiairól: ők a gyülekezet küldöttei, Krisztus dicsősége.</verse>
				<verse number="24">Tanúsítsatok szeretetet irántuk és mutassátok meg nekik, hogy méltán dicsekedtünk veletek a gyülekezetek előtt.</verse>
			</chapter>
			<chapter number="9">
				<verse number="1">A szentek számára szánt adakozás szolgálatáról felesleges is nektek írnom.</verse>
				<verse number="2">Hiszen ismerem készségeteket, amellyel dicsekszem felőletek a macedónoknak, hogy Ahája kész a múlt esztendő óta, és a ti buzgóságotok azok közül sokat magával ragadott.</verse>
				<verse number="3">Mindamellett elküldtem az atyafiakat, hogy felőletek való dicsekedésünk e részben hiábavaló ne legyen: hogy amint mondtam, készen legyetek,</verse>
				<verse number="4">hogy ha a macedónok velem együtt odamennek és titeket készületlenül találnak, valamiképen szégyent ne valljunk mi, — hogy ne mondjuk: ti — ebben a bizodalmunkban.</verse>
				<verse number="5">Szükségesnek véltem azért arra kérni az atyafiakat, hogy menjenek el hozzátok előre és készítsék elő a ti előre megígért adományotokat, hogy az úgy legyen készen, mint szíves, és nem mint kényszerű adomány.</verse>
				<verse number="6">Ezt pedig gondoljátok meg: aki szűken vet szűken is arat, és aki bőven vet, bőven is arat.</verse>
				<verse number="7">Kiki amint eltökélte szívében, úgy adjon, ne kedvetlenül vagy kényszerűségből, mert a jókedvű adakozót szereti az Isten.</verse>
				<verse number="8">Az Isten pedig hatalmas arra, hogy rátok árassza teljes kegyelmét, hogy mindenkor mindenből teljesen elegetek legyen és bőven legyen nektek minden jócselekedetre.</verse>
				<verse number="9">Amint meg van írva: Bőkezűen osztott, adott a szegényeknek; az ő igazsága megmarad örökké.</verse>
				<verse number="10">Aki pedig magot ad a magvetőnek és kenyeret eledelül, megadja és megsokasítja a ti vetésteket és megnöveli igazságotok termését.</verse>
				<verse number="11">Így mindenben meggazdagodtok a teljes jószívűségre, amely általunk Isten iránt hálaadást szül.</verse>
				<verse number="12">Mert a szeretetnek ez a szolgálata nemcsak kielégíti a szentek szükségét, hanem meg is haladja azáltal, hogy sokakat hálaadásra indít Isten iránt.</verse>
				<verse number="13">Mert ezzel a bevált szolgálattal dicsőítik az Istent azért az engedelmességért, amellyel ti a Krisztus evangéliumáról vallást tesztek, és azért a jószívűségért, amellyel nekik és mindenkinek adakoztok.</verse>
				<verse number="14">És ők értetek való könyörgéssel vágyódnak utánatok Isten kegyelme által, amely bőségesen árad reátok.</verse>
				<verse number="15">Az Istennek pedig hála az ő kimondhatatlan ajándékáért!</verse>
			</chapter>
			<chapter number="10">
				<verse number="1">A Krisztus szelídségére és engedékenységére emlékeztetve intelek titeket én magam, Pál, aki némelyek szerint szemben ugyan alázatos vagyok közöttetek, de távollétemben bátor vagyok veletek szemben.</verse>
				<verse number="2">Kérlek pedig, hogy mikor jelen leszek, ne kelljen bátornak lennem annál a bizalomnál fogva, amellyel, úgy gondolom, hogy merész lehetek némelyekkel szemben, akik azt gondolják rólunk, hogy mi test szerint élünk.</verse>
				<verse number="3">Mert noha testben élünk, nem test szerint hadakozunk.</verse>
				<verse number="4">Mert a mi hadakozásunk fegyverei nem testiek, hanem erősek az Isten szolgálatában erősségek lerontására.</verse>
				<verse number="5">Ezekkel rontunk le okoskodásokat és minden magaslatot, amelyet Isten ismerete ellen emeltek, és foglyul ejtünk minden gondolatot, hogy engedelmeskedjék Krisztusnak,</verse>
				<verse number="6">és készen állunk megbüntetni minden engedetlenséget, mihelyt teljességre jut a ti engedelmességetek.</verse>
				<verse number="7">Arra nézzetek, ami a szemetek előtt van! Ha valaki meg van győződve arról, hogy ő Krisztusé, viszont azt is gondolja meg magában, hogy amint ő Krisztusé, éppúgy mi is.</verse>
				<verse number="8">Mert ha túlságosan dicsekszem is hatalmunkkal, amelyet az Úr a ti építésiekre és nem megrontástokra adott, nem szégyenülök meg,</verse>
				<verse number="9">hogy úgy ne tűnjem fel, mintha csak ijesztgetnélek titeket leveleimmel.</verse>
				<verse number="10">Mert úgy mondják: Levelei ugyan súlyosak és erősek, de személyes jelenléte erőtelen és beszéde silány.</verse>
				<verse number="11">Az ilyen ember gondolja meg, hogy amilyenek vagyunk távollétünkben, amikor levelek által szólunk, olyanok leszünk tetteinkben is, ha majd megjelenünk.</verse>
				<verse number="12">Mert mi nem merjük magunkat azokhoz számítani vagy hasonlítani, akik magukat ajánlják. De azok nem cselekesznek okosan, mikor magukat önmagukhoz mérik és magukat önmagukhoz hasonlítják.</verse>
				<verse number="13">Mi azonban nem dicsekszünk mértéken felül, hanem ama határ mértéke szerint, amelyet Isten jelölt ki nekünk mértékül, hogy hozzátok is eljussunk!</verse>
				<verse number="14">Mert mi nem mondunk nagyot magunkról, mintha nem tudnánk eljutni hozzátok; hiszen el is jutottunk hozzátok a Krisztus evangéliumával.</verse>
				<verse number="15">Mi nem dicsekszünk mérték nélkül mások munkájával, hanem reméljük, hogy hitetek megnövekedésével felettébb nagyokká leszünk köztetek a mi mérőzsinórunk szerint,</verse>
				<verse number="16">úgyhogy a ti határaitokon túl is hirdethetjük az evangéliomot, és nem dicsekszünk olyan munkával, amelyet más munkaterületen már elvégeztek.</verse>
				<verse number="17">Aki pedig dicsekszik, az Úrban dicsekedjék.</verse>
				<verse number="18">Mert nem az a kipróbált, aki magát ajánlja, hanem akit az Úr ajánl.</verse>
			</chapter>
			<chapter number="11">
				<verse number="1">Vajha elszenvednétek tőlem egy kis balgaságot! De hiszen el is szenveditek tőlem.</verse>
				<verse number="2">Mert Isten féltő szeretetével féltelek titeket; hiszen eljegyeztelek titeket egy férfiúnak, hogy mint szeplőtlen szüzet állítsalak Krisztus elé.</verse>
				<verse number="3">Félek azonban, hogy mint a kígyó a maga álnokságával megcsalta Évát, úgy a ti gondolataitok is elcsábíttatnak a Krisztus iránt való őszinte és tiszta hűségtől.</verse>
				<verse number="4">Mert ha valaki hozzátok megy és más Jézust hirdet, nem akit mi hirdettünk, vagy más lelket vesztek, nem akit vettetek, vagy más evangéliomot, nem amit befogadtatok, szépen eltűritek.</verse>
				<verse number="5">Mert azt gondolom, hogy semmivel sem vagyok hátrább a főfőapostoloknál.</verse>
				<verse number="6">Ha járatlan vagyok is a beszédben, de nem az ismeretben; sőt ezt mindenben mindenképen nyilvánvalóvá tettük előttetek.</verse>
				<verse number="7">Vagy vétkeztem, mikor megalázkodtam, hogy ti felmagasztaltassatok, mert ingyen hirdettem nektek az Isten evangéliomát?</verse>
				<verse number="8">Más gyülekezeteket fosztottam meg, amikor támogatást fogadtam el tőlük, hogy nektek szolgáljak.</verse>
				<verse number="9">És mikor nálatok voltam és szűkölködtem, nem voltam terhére senkinek. Mert amire szükségem volt, kipótolták a Macedóniából jött atyafiak, és én azon voltam és azon is leszek, hogy semmiben se legyek terhetekre.</verse>
				<verse number="10">Krisztus igazsága úgy legyen énbennem, hogy engem ettől a dicsekvéstől senki meg nem foszthat Ahája vidékén!</verse>
				<verse number="11">Miért? Mert nem szeretlek titeket? Az Isten jól tudja!</verse>
				<verse number="12">De amit cselekszem, cselekszem ezután is, hogy megfosszam az alkalomtól azokat, akik alkalomra lesnek, hogy abban, amivel dicsekesznek, olyanoknak bizonyuljanak, amilyenek mi is vagyunk.</verse>
				<verse number="13">Mert az ilyenek hamis apostolok, csaló munkások, akik Krisztus apostolaivá változtatják el magukat.</verse>
				<verse number="14">Nem is csoda, hiszen maga a Sátán is a világosság angyalává változtatja el magát.</verse>
				<verse number="15">Nem meglepő tehát, hogy az ő szolgái is az igazság szolgáivá változtatják el magukat. Ezeknek vége az ő cselekedeteik szerint lesz.</verse>
				<verse number="16">Ismét mondom, senki ne gondolja, hogy én esztelen vagyok; de ha mégis, fogadjatok be úgy is, mint esztelent, hogy egy kissé én is dicsekedhessem.</verse>
				<verse number="17">Amit mondok, nem az Úr szerint mondom, hanem mintegy esztelenül, a dicsekvésnek ezzel a bizakodásával.</verse>
				<verse number="18">Minthogy sokan dicsekesznek test szerint, én is dicsekszem.</verse>
				<verse number="19">Hiszen ti okosak vagytok és örömest eltűritek az eszteleneket.</verse>
				<verse number="20">Mert eltűritek, ha valaki igába hajt, ha valaki felfal, ha valaki tőrbe ejt titeket, ha valaki felfuvalkodik ellenetek, ha valaki arcul üt titeket.</verse>
				<verse number="21">Szégyenkezve mondom, ehhez mi csakugyan gyengék voltunk. De amivel valaki nagyra van, — esztelenül szólok, — azzal nagyra lehetek én is.</verse>
				<verse number="22">Héberek ők? Én is. Izraeliták ők? Én is. Ábrahám magvai? Én is.</verse>
				<verse number="23">Krisztus szolgái? Esztelenül mondom, én még inkább! Többet fáradoztam, többször szenvedtem börtönt, többször megveretést, gyakorta voltam halálos veszedelemben.</verse>
				<verse number="24">A zsidóktól Ötször kaptam negyven botot egy híján,</verse>
				<verse number="25">háromszor megvesszőztek, egyszer megköveztek, háromszor hajótörést szenvedtem, egy éjt és egy napot hányódtam az örvénylő tengeren.</verse>
				<verse number="26">Gyakran voltam úton, veszedelemben folyóvizeken, veszedelemben rablók között, veszedelemben népem között, veszedelemben pogányok között, veszedelemben városban, veszedelemben pusztában, veszedelemben tengeren, veszedelemben hamis atyafiak között,</verse>
				<verse number="27">fáradságban és nyomorúságban, gyakori virrasztásban, éhségben és szomjúságban, gyakori böjtölésben, hidegben és mezítelenségben.</verse>
				<verse number="28">Mindezen felül van az én naponként való zaklattatásom, az összes gyülekezetek gondja.</verse>
				<verse number="29">Kicsoda erőtelen, hogy vele együtt én is az ne volnék? Elbukhatik-e valaki úgy, hogy én is vele ne szenvednék?</verse>
				<verse number="30">Ha dicsekednem kell, erőtelenségemmel fogok dicsekedni.</verse>
				<verse number="31">Az Isten és az Úr Jézusnak Atyja, aki mindörökké áldott, tudja, hogy nem hazudom.</verse>
				<verse number="32">Damaszkusban Aretás király helytartója őriztette a damaszkusiak városát, hogy engem elfoghasson,</verse>
				<verse number="33">és a kőfalban levő ablakon át kosárban eresztettek le így menekültem meg kezéből.</verse>
			</chapter>
			<chapter number="12">
				<verse number="1">Dicsekednem kell ha nem használ is, s ezért rátérek a látomásokra és az Úrtól nyert kinyilatkoztatásokra.</verse>
				<verse number="2">Ismerek egy embert Krisztusban, aki tizennégy évvel ezelőtt elragadtatott a harmadik égig, testben-e, nem tudom; testen kívül-e, nem tudom; az Isten tudja.</verse>
				<verse number="3">És tudom, hogy ugyanaz az ember — testben-e vagy testen kívül, nem tudom; az Isten tudja —</verse>
				<verse number="4">elragadtatott a paradicsomba és hallott kimondhatatlan beszédeket, amelyeket nem szabad embernek elmondania.</verse>
				<verse number="5">Ezzel az emberrel dicsekszem; magammal ellenben nem dicsekszem, hanem csak erőtelenségeimmel.</verse>
				<verse number="6">Pedig ha dicsekedni akarnék, nem lennék esztelen, mert igazságot mondok. De mérsékelem magamat, hogy valaki többnek ne tartson, mint aminek lát engem, vagy amit hall tőlem.</verse>
				<verse number="7">És azért, hogy még a kinyilatkoztatások különös nagysága miatt se bizakodjam el, tövis adatott a testembe, a Sátán angyala, hogy gyötörjön engem, hogy nagyon el ne bizakodjam.</verse>
				<verse number="8">E miatt háromszor könyörögtem az Úrhoz, hogy az távozzék el tőlem</verse>
				<verse number="9">és ő ezt mondta nekem: Elég neked az én kegyelmem, mert az én erőm erőtelenség által jut el céljához. Nagy örömest dicsekszem tehát az erőtelenségeimmel, hogy Krisztus ereje lakozzék bennem.</verse>
				<verse number="10">Ezért gyönyörködöm a Krisztusért az erőtelenségekben, bántalmazásokban, nyomorúságokban, üldözésekben és szorongattatásokban, mert mikor erőtelen vagyok, akkor vagyok, erős.</verse>
				<verse number="11">Esztelenné lettem. Ti kényszerítettetek rá. Mert nektek kellett volna engem ajánlanotok. Hiszen semmivel sem maradtam el a főfőapostolok mögött, bár semmi vagyok.</verse>
				<verse number="12">Az apostolság jelei megmutatkoztak köztetek a teljes állhatatosságban, jelekben, csodákban és erőkben is.</verse>
				<verse number="13">Mert mi az, amivel a többi gyülekezetek mellett megkárosodtatok, hacsak az nem, hogy én magam nem voltam terhetekre? Bocsássátok meg nekem ezt az igazságtalanságot.</verse>
				<verse number="14">íme harmadízben is kész vagyok hozzátok menni, és nem leszek terhetekre, mert nem azt keresem, ami a tietek, hanem titeket magatokat. Mert nem a gyermekek tartoznak kincseket gyűjteni a szülőknek, hanem a szülők a gyermekeknek.</verse>
				<verse number="15">Én pedig nagy örömest áldozok értetek, sőt feláldozom magamat a ti lelketekért. Ha én titeket ily nagyon szeretlek, nektek engem kevésbé kell szeretnetek?</verse>
				<verse number="16">Ám legyen: nem voltam ugyan terhetekre, de minthogy aféle ravasz ember vagyok, csellel fogtalak meg titeket.</verse>
				<verse number="17">Talán csak nem valamelyik küldöttem által fosztottalak ki titeket?</verse>
				<verse number="18">Megkértem Titust és vele együtt küldtem egyik atyánkfiát. Csak nem Titus fosztott ki titeket? Nem ugyanaszerint a Lélek szerint jártunk-e? Nem ugyanazokon a nyomokon-e?</verse>
				<verse number="19">Ti már régóta azt vélitek, hogy mentegetőzünk előttetek. Mi Isten színe előtt Krisztusban beszélünk; de mindent, szeretteim, a ti épülésetekre.</verse>
				<verse number="20">Mert félek, ha hozzátok megyek, valamiképen nem olyanoknak talállak titeket, amilyeneknek szeretnélek s viszont ti is olyannak találtok engem, amilyennek nem szeretnétek: hogy valamiképen viszálykodás, irigység, haragtartás, haszonlesés, rágalmazás, fondorkodás, felfuvalkodás, zavargás lesz közöttetek;</verse>
				<verse number="21">hogy mikor újra odamegyek, megaláz engem az én Istenem köztetek és sokat megsiratok azok közül, akik előzőleg vétkeztek és nem tértek meg a tisztátalanságból, paráznaságból és bujaságból, amit elkövettek.</verse>
			</chapter>
			<chapter number="13">
				<verse number="1">Ezúttal harmadszor megyek hozzátok. Minden vitás ügyet két vagy három tanú vallomásával kell bizonyítani.</verse>
				<verse number="2">Előre megmondtam és most is előre mondom, mint másodszori ottlétemkor, és most távollétemben is azoknak, akik azelőtt vétkeztek, és a többieknek mind, hogy ha ismét odamegyek, nem leszek kíméletes,</verse>
				<verse number="3">mivel ti bizonyságait keresitek annak, hogy általam az a Krisztus szól, aki hozzátok nem erőtelen, hanem erős tibennetek.</verse>
				<verse number="4">Mert bár megfeszíttetett erőtelenség miatt, mégis él az Isten hatalmából. És bár mi is erőtelenek vagyunk benne, de vele élünk majd Isten hatalmából — akár veletek szemben is.</verse>
				<verse number="5">Magatokat próbáljátok meg, Vajjon a hitben vagytok-e? Magatokat vizsgáljátok meg; vagy nem ismeritek-e fel magatokon, hogy Jézus Krisztus bennetek van? Hiszen akkor nem volnátok kipróbáltak.</verse>
				<verse number="6">Remélem azonban, megismeritek, hogy mi kipróbáltak vagyunk.</verse>
				<verse number="7">Mi pedig imádkozunk az Istenhez, hogy ti egyáltalán semmi rosszat ne cselekedjetek; nem azért, hogy mi kipróbáltaknak tűnjünk fel, hanem hogy ti a jót cselekedjétek, mi pedig mintegy ki nem próbáltak legyünk.</verse>
				<verse number="8">Mert semmit sem tehetünk az igazság ellen, hanem csak az igazságért.</verse>
				<verse number="9">örvendünk ugyanis, ha mi erőtelenek vagyunk, ti meg erősek vagytok; az pedig, amiért mi imádkozunk az, hogy ti tökéletesek legyetek.</verse>
				<verse number="10">Azért írom ezeket távollétemben, hogy amikor jelen leszek, ne kelljen keményen bánnom veletek a szerint a hatalom szerint, amelyet az Úr nekem építésre és nem rontásra adott.</verse>
				<verse number="11">Végezetül, atyámfiai, legyetek jó egészségben, épüljetek, fogadjátok meg az intelmeket, egy értelemben legyetek, békességben éljetek és a szeretetnek és békességnek Istene veletek lesz.</verse>
				<verse number="12">(13:12) Köszöntsétek egymást szent csókkal. Köszöntenek titeket a szentek mindnyájan.</verse>
				<verse number="13">(13:13) Az Úr Jézus Krisztusnak kegyelme és az Istennek szeretete és a Szentléleknek közössége legyen mindnyájatokkal!</verse>
				<verse number="14">Összevont szöveg.</verse>
			</chapter>
		</book>
		<book number="48">
			<chapter number="1">
				<verse number="1">Pál apostol — nem emberektől, nem is ember által, hanem Jézus Krisztus által és az Atya Isten által, aki feltámasztotta őt a halottak közül, —</verse>
				<verse number="2">és a velem levő összes atyafiak Galácia gyülekezeteinek:</verse>
				<verse number="3">kegyelem nektek és békesség Istentől, a mi Atyánktól és az Úr Jézus Krisztustól,</verse>
				<verse number="4">aki önmagát adta bűneinkért, hogy kiszabadítson minket e jelenvaló gonosz világból, az Istennek és a mi Atyánknak akarata szerint,</verse>
				<verse number="5">akié legyen a dicsőség örökkön-örökké. Ámen.</verse>
				<verse number="6">Csodálkozom, hogy attól, aki titeket Krisztus kegyelme által elhívott, ily hamar más evangéliomra hajoltok,</verse>
				<verse number="7">holott nincsen más; csak némelyek zavarnak titeket és el akarják ferdíteni a Krisztus evangéliumát.</verse>
				<verse number="8">De még ha mi magunk vagy mennyei angyal hirdetne is nektek más evangéliomot, mint amit nektek hirdettünk, legyen átkozott!</verse>
				<verse number="9">Amint előbb mondottuk, most ismét is mondom: Ha nektek valaki más evangéliomot hirdet, mint amit elfogadtatok, legyen átkozott!</verse>
				<verse number="10">Mert most embereket igyekszem-e megnyerni vagy az Istent? Vagy embereknek igyekszem-e tetszeni? Ha még mindig embereknek igyekezném tetszeni, Krisztus szolgája nem volnék</verse>
				<verse number="11">Tudtotokra adom pedig, atyámfiai, hogy az az evangéliom, amelyet én hirdettem, nem ember szerint való;</verse>
				<verse number="12">mert én sem embertől vettem azt, — sem nem tanítottak rá, — hanem a Jézus Krisztus kinyilatkoztatása által.</verse>
				<verse number="13">Mert hallottátok, hogyan forgolódtam én egykor a zsidóságban, hogy szerfelett üldöztem az Isten egyházát és pusztítottam azt,</verse>
				<verse number="14">és a zsidóságban felülmúltam nemzetemben sok kortársamat és szerfelett rajongtam atyai hagyományaimért.</verse>
				<verse number="15">De mikor jónak látta Isten, aki engem anyám méhétől fogva elválasztott és elhívott az ő kegyelme által,</verse>
				<verse number="16">hogy kinyilatkoztassa az ő Fiát bennem, hogy hirdessem őt a pogányok között: attól kezdve nem tanácskoztam testtel és vérrel,</verse>
				<verse number="17">sem Jeruzsálembe nem mentem azokhoz, akik előbb lettek apostolok, mint én, hanem elmentem Arábiába, és ismét visszatértem Damaszkusba.</verse>
				<verse number="18">Azután három esztendő múlva felmentem Jeruzsálembe, hogy meglátogassam Kéfást, és nála maradtam tizenöt napig.</verse>
				<verse number="19">Az apostolok közül pedig nem láttam mást, csak Jakabot, az Úr testvérét.</verse>
				<verse number="20">Amiket pedig nektek írok, Isten előtt mondom, hogy nem hazudom.</verse>
				<verse number="21">Azután Szíria és Cilicia tartományaiba mentem.</verse>
				<verse number="22">Személy szerint pedig ismeretlen voltam a Júdeában levő keresztyén gyülekezetek előtt;</verse>
				<verse number="23">éppen csak hallották: Aki minket egykor üldözött, most hirdeti azt a hitet, amelyet egykor pusztított.</verse>
				<verse number="24">És dicsőítették énérettem az Istent.</verse>
			</chapter>
			<chapter number="2">
				<verse number="1">Azután tizennégy esztendő múlva ismét felmentem Jeruzsálembe Barnabással együtt, és magammal vittem Titust is.</verse>
				<verse number="2">Kinyilatkoztatás következtében mentem pedig fel, és eléjük tártam azt az evangéliumot, amelyet a pogányok közt hirdetek, még pedig külön a tekintélyesek elé, hogy valami módon hiába ne fussak, vagy futottam legyen.</verse>
				<verse number="3">De ők még a velem levő Titust sem kényszerítették a körülmetélkedésre, noha ő görög volt.</verse>
				<verse number="4">A belopódzott hamis atyafiaknak azonban, akik azért lopakodtak közénk, hogy kikémleljék a Krisztus Jézusban vett szabadságunkat, hogy minket szolgákká tegyenek; —</verse>
				<verse number="5">ezeknek egy pillanatra sem adtuk meg magunkat, hogy az evangéliom igazsága megmaradjon számotokra. —</verse>
				<verse number="6">Azok pedig, akiket tekintélyeseknek tartottak, — bárkik voltak egykor, azzal nem törődöm; Isten az ember személyét nem nézi, — engem a tekintélyesek semmire sem köteleztek.</verse>
				<verse number="7">Sőt ellenkezőleg látták, hogy rám bízatott az evangéliom hirdetése a pogányok között éppúgy, mint Péterre a zsidók között való; —</verse>
				<verse number="8">mert aki munkálkodott Péterbe, a zsidók között való apostolságra, bennem is munkálkodott a pogányok között valóra. —</verse>
				<verse number="9">Ezért amikor felismerték a nekem adatott kegyelmet, Jakab, Kéfás és János, akiket oszlopokul tekintenek, baráti jobbjukat nyújtották nekem és Barnabásnak, hogy mi a pogányok közé menjünk, ők pedig a zsidók közé —</verse>
				<verse number="10">csak azt kérték, hogy a szegényekről emlékezzünk meg; amit én igyekeztem is megcselekedni.</verse>
				<verse number="11">Mikor pedig Kéfás Antiókhiába jött, szembeszálltam vele, mivel rászolgált a feddésre.</verse>
				<verse number="12">Mert mielőtt Jakabtól egyesek odajöttek, együttevett a pogányokkal; mikor pedig azok megjöttek, félrevonult és elkülönítette magát, mert félt a zsidószármazású atyafiaktól.</verse>
				<verse number="13">És vele képmutatóskodott a többi zsidó is, úgyhogy képmutatásukba Barnabás is belesodródott.</verse>
				<verse number="14">De mikor láttam, hogy nem járnak az evangéliom igazságához méltó egyenességgel, így szóltam Kéfásnak mindnyájuk előtt: Ha te zsidó létedre pogány módra élsz és nem zsidó módra, hogyan kényszeríted a pogányokat, hogy zsidó módra éljenek?</verse>
				<verse number="15">Mi, természet szerint zsidók és nem pogányok közül való bűnösök,</verse>
				<verse number="16">akik tudjuk, hogy az ember nem igazul meg a törvény cselekedeteiből, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitből és nem a törvény cselekedeteiből; mivel a törvény cselekedeteiből nem igazul meg senki sem.</verse>
				<verse number="17">Ha pedig Krisztusban keresve a megigazulást, mi magunk is bűnösöknek találtattunk, vajjon Krisztus a bűn szolgája? Semmiképen sem!</verse>
				<verse number="18">Mert önmagamat teszem bűnössé, ha ismét felépítem azokat, amiket lerontottam.</verse>
				<verse number="19">Mert én a törvény által meghaltam a törvénynek, hogy Istennek éljek.</verse>
				<verse number="20">Krisztussal együtt megfeszíttettem. Élek pedig többé nem én, hanem él bennem a Krisztus; amely életet pedig most testben élek, az Isten Fiában való hitben élem, aki szeretett engem és önmagát adta érettem.</verse>
				<verse number="21">Nem vetem el az Isten kegyelmét; mert ha törvény által van az igazság, akkor Krisztus hiába halt meg.</verse>
			</chapter>
			<chapter number="3">
				<verse number="1">Óh ti oktalan galaták, kicsoda igézett meg titeket, akiknek szeme előtt Jézus Krisztust úgy írtuk le, mintha köztetek feszítették volna meg?</verse>
				<verse number="2">Csak azt akarom megtudni tőletek: a törvény cselekvéséből kaptátok-e a Lelket, vagy a hitnek a prédikálásából?</verse>
				<verse number="3">Ennyire oktalanok vagytok? Amit Lélekben kezdtetek, most testben fejeznétek be?</verse>
				<verse number="4">Hiába tapasztaltatok ennyi sok mindent? Ha ugyan hiába.</verse>
				<verse number="5">Ezért aki a Lelket ajándékozza nektek és hatalmas dolgokat művel bennetek, a törvény cselekedetei által, vagy a hitnek a prédikálása által cselekszi-e? A megigazulás hit által van, nem a törvény cselekedeteiből</verse>
				<verse number="6">így volt Ábrahám: hitt az Istenben s ez neki igazságul számíttatott be.</verse>
				<verse number="7">Értsétek meg tehát, hogy a hívő emberek az Ábrahám fiai.</verse>
				<verse number="8">Mivel pedig az írás előre látta, hogy Isten hitből fogja megigazítani a pogányokat, előre hirdette ezt az örvendetes üzenetet Ábrahámnak: Tebenned fog megáldatni minden nép.</verse>
				<verse number="9">Ekként a hívő emberei; áldatnak meg a hívő Ábrahámmal.</verse>
				<verse number="10">Mert a törvény cselekedeteiben bízó emberek átok alatt vannak; mint; hogy meg van írva: Átkozott mindenki, aki meg nem marad mindazokban, amik megírattak a törvény könyvében, hogy azokat cselekedje.</verse>
				<verse number="11">Hogy pedig a törvény által senki sem igazul meg Isten előtt, nyilvánvaló, mert az igaz ember bitből él.</verse>
				<verse number="12">A törvény szerint pedig nem hitből igazulnak meg, hanem — amint megíratott, — aki cselekszi azokat, él azok által.</verse>
				<verse number="13">Krisztus váltott meg minket a törvény átkától, amikor átokká lett érettünk; mert meg van írva: Átkozott mindenki, aki fán függ,</verse>
				<verse number="14">azért hogy Ábrahám megáldatása Jézus Krisztusban a pogányokra szálljon, hogy a megígért Lelket hit által elnyerjük.</verse>
				<verse number="15">Atyámfiai, emberi módon szólok: még egy embernek megerősített végrendeletét sem teheti senki érvénytelenné, sem hozzá nem adhat.</verse>
				<verse number="16">Az ígéretek pedig Ábrahámnak adattak és az ő magvának. Nem mondja „és magvai\-nak, mint sokról, hanem mint egyről: „és a te magodnak\, aki a Krisztus.</verse>
				<verse number="17">Ezt pedig úgy értem, hogy azt a szövetséget, amelyet Isten előre megerősített a Krisztusra nézve, a négyszázharminc esztendő múlva keletkezett törvény nem teszi érvénytelenné, hogy megsemmisítse az ígéretet.</verse>
				<verse number="18">Mert ha törvény által van az örökség, akkor többé nem ígéret által; Ábrahámnak pedig ígéret által ajándékozta azt az Isten.</verse>
				<verse number="19">Mirevaló tehát a törvény? A bűnök miatt adatott, amíg eljön a Mag, akinek tétetett az ígéret; és a törvény angyalok útján rendeltetett közbenjáró által.</verse>
				<verse number="20">A közbenjáró pedig nem egyé, Isten ellenben egy.</verse>
				<verse number="21">A törvény tehát az Isten ígéretei ellen van-é? Semmiképen! Mert ha olyan törvény adatott volna, amely képes megeleveníteni, valóban törvény által volna az igazság.</verse>
				<verse number="22">De az írás mindent bűn alá rekesztett; hogy az ígéret a Jézus Krisztusban való hitből adassék a hívőknek.</verse>
				<verse number="23">A hit eljövetele előtt pedig törvény alatt őriztettünk, egybezárva arra a hitre, melynek még a jövőben kellett kijelentetnie.</verse>
				<verse number="24">Így a törvény Krisztusra vezérlő mesterünkké lett, hogy hitből igazuljunk meg.</verse>
				<verse number="25">De miután eljött a hit, nem vagyunk többé a vezérlő mester alatt.</verse>
				<verse number="26">Mert mindnyájan Isten fiai vagytok a Krisztus Jézusban való hit által.</verse>
				<verse number="27">Mert akik Krisztusra keresztelkedtetek meg, Krisztust öltöztétek fel.</verse>
				<verse number="28">Nincs zsidó, sem görög, sem szolga, sem szabad; nincs férfi, sem nő, mert ti mindnyájan egy vagytok a Krisztus Jézusban.</verse>
				<verse number="29">Ha pedig Krisztuséi vagytok, akkor Ábrahám magva vagytok és ígéret szerint örökösök.</verse>
			</chapter>
			<chapter number="4">
				<verse number="1">Mondom pedig, hogy ameddig az örökös kiskorú, semmiben sem különbözik a szolgától, jóllehet ura mindennek;</verse>
				<verse number="2">hanem gyámok és gondozók alatt van, az apa által rendelt ideig.</verse>
				<verse number="3">így mi is, mikor kiskorúak voltunk, e világ természeti erői alá voltunk vetve szolgaként.</verse>
				<verse number="4">Mikor azonban eljött az időnek teljessége, elküldötte Isten az ő Fiát, aki asszonytól született, aki törvény alatt született,</verse>
				<verse number="5">hogy a törvény alatt levőket megváltsa, hogy elnyerjük a fiúságot.</verse>
				<verse number="6">Minthogy pedig fiak vagytok, elküldötte Isten az ő Fiának Lelkét a mi szívünkbe, aki ezt kiáltja: Abba! Atyám!</verse>
				<verse number="7">Ezért többé nem vagy szolga, hanem fiú; ha pedig fiú, örökös is Isten által.</verse>
				<verse number="8">Ámde akkor, mikor még nem ismertétek az Istent, szolgáltatok azoknak, amelyek valósággal nem istenek;</verse>
				<verse number="9">most ellenben, hogy megismertétek az Istent, sőt hogy megismert titeket az Isten, hogyan fordulhatnátok vissza ismét a gyenge és szegény természeti erőkhöz, amelyeknek megint újra szolgái akartok lenni?</verse>
				<verse number="10">Megtartotok napokat, hónapokat és évfordulókat meg esztendőket.</verse>
				<verse number="11">Attól félek, hogy hiába fáradoztam érettetek.</verse>
				<verse number="12">Atyámfiai, kérlek titeket, legyetek olyanok, mint én; hiszen én is olyan vagyok, mint ti. Semmivel sem bántottatok meg engem.</verse>
				<verse number="13">Hiszen tudjátok, hogy testi gyengélkedésem miatt hirdettem nektek az evangéliomot első ízben,</verse>
				<verse number="14">és ti a kísértést, amelybe testi állapotom miatt kerültetek, nem vetettétek meg és nem utáltatok meg engem, hanem úgy fogadtatok, mint az Isten angyalát, mint Krisztus Jézust.</verse>
				<verse number="15">Hová lett tehát az a ti boldogságotok? Mert bizonyságot teszek nektek, hogy ti, ha lehetséges lett volna, még a szemeteket is kivájtátok volna és nekem adtátok volna.</verse>
				<verse number="16">Ellenségetek lettem-e hát, mivel megmondom nektek az igazat?</verse>
				<verse number="17">Nem jó szándékkal buzgólkodnak érettetek, sőt ki akarnak titeket rekeszteni, hogy érettük buzgólkodjatok.</verse>
				<verse number="18">Szép dolog pedig buzgólkodni a jóban mindenkor és nem csupán akkor, ha köztetek vagyok;</verse>
				<verse number="19">gyermekeim, akiket ismét fájdalommal szülök, amíg ki nem ábrázolódik bennetek Krisztus.</verse>
				<verse number="20">Szeretnék pedig most köztetek lenni és változtatni a hangomon, mert bizonytalanságban vagyok felőletek.</verse>
				<verse number="21">Mondjátok meg nekem ti, akik a törvény alatt akartok lenni, nem halljátok-e a törvényt?</verse>
				<verse number="22">Mert meg van írva, hogy Ábrahámnak két fia volt: az egyik a szolgálótól, a másik a szabad asszonytól.</verse>
				<verse number="23">De a szolgálótól való test szerint született, a szabadtól való pedig ígéret alapján.</verse>
				<verse number="24">Ezek mást példáznak: mert a két asszony a két szövetségkötés; az egyik a sinai-hegyi, amely szolgaságra szül; ez Hágár.</verse>
				<verse number="25">Mert a Hágár szó az Arábiában levő Sinai-hegyet jelöli és megfelel a mostani Jeruzsálemnek, mivel fiaival együtt szolgál.</verse>
				<verse number="26">De a felső Jeruzsálem szabad: ez mindnyájunknak anyja.</verse>
				<verse number="27">Mert meg van írva: Ujjongj, te meddő, aki nem szülsz; vigadj és kiálts, aki nem vajúdol; mert sokkal több az elhagyottnak gyermeke, mint akinek férje van.</verse>
				<verse number="28">Mi pedig, atyámfiai, Izsák módjára ígéret gyermekei vagyunk.</verse>
				<verse number="29">De amint akkor a test szerint való üldözte a Lélek szerint valót, úgy most is.</verse>
				<verse number="30">De mit mond az Írás? Űzd ki a szolgálót és az ő fiát, mert a szolgáló fia nem fog együttörökölni a szabad asszony fiával.</verse>
				<verse number="31">Azért mi, atyámfiai, nem vagyunk a szolgálónak, hanem a szabad asszonynak a gyermekei.</verse>
			</chapter>
			<chapter number="5">
				<verse number="1">Krisztus megszabadított minket, hogy szabadok legyünk: álljatok meg tehát és ne tÚrjétek, hogy megint szolgaság igájába fogjanak titeket.</verse>
				<verse number="2">Íme én, Pál, mondom nektek, hogy ha körülmetélkedtek, Krisztus nektek semmit sem használ.</verse>
				<verse number="3">De újból bizonyságot teszek minden embernek, hogy aki körülmetélkedik, köteles az egész törvényt megtartani.</verse>
				<verse number="4">Akik a törvény által keresitek a megigazulást, elszakadtatok Krisztustól, a kegyelemből pedig kiestetek.</verse>
				<verse number="5">Mert mi Lélek által, hitből várjuk az igazság reménységét.</verse>
				<verse number="6">Mert Krisztus Jézusban sem a körülmetélkedés nem ér semmit, sem a körül metéletlenség, hanem a szeretet által munkálkodó hit.</verse>
				<verse number="7">Jól futottatok; kicsoda gátolt meg titeket abban, hogy az igazságnak ne engedelmeskedjetek?</verse>
				<verse number="8">Ez a hitetés nem attól van, aki titeket hív.</verse>
				<verse number="9">Egy kevés kovász az egész tésztát megkeleszti.</verse>
				<verse number="10">Bizalmam van az Úrban tihozzátok, hogy nem lesztek más véleményen; de aki titeket megzavar, elveszi az ítéletet, bárki legyen.</verse>
				<verse number="11">Ami pedig engem illet, atyámfiai, ha én még a körülmetélkedést hirdetem, akkor miért üldöznek? Hiszen akkor megszűnt a kereszt miatt való botránkozás.</verse>
				<verse number="12">Bárcsak ki is metszenék magukat, akik titeket bujtogatnak!</verse>
				<verse number="13">Mert ti szabadságra hívattatok, atyámfiai, de ne legyen a szabadság ürügy a test számára, sőt szeretettel szolgáljatok egymásnak.</verse>
				<verse number="14">Mert az egész törvény ebben az egy igében teljesedik be: Szeresd felebarátodat, mint tenmagadat.</verse>
				<verse number="15">Ha pedig egymást marjátok és faljátok, vigyázzatok, hogy egymást el ne emésszétek!</verse>
				<verse number="16">Mondom pedig: Lélek szerint járjatok és a test kívánságát véghez ne vigyétek.</verse>
				<verse number="17">Mert a test a Lélek ellen törekedik, a Lélek pedig a test ellen; mert ezek egymással ellenkeznek, hogy ne azokat cselekedjétek, amiket akartok.</verse>
				<verse number="18">Ha azonban a Lélek vezérel titeket, akkor nem vagytok a törvény alatt.</verse>
				<verse number="19">A testnek cselekedetei pedig nyilvánvalók; ezek: paráznaság, tisztátalanság, bujálkodás,</verse>
				<verse number="20">bálványimádás, varázslás, ellenségeskedések, viszálykodás, féltékenység, harag, önzés, pártütések, pártoskodások,</verse>
				<verse number="21">irigység, részegeskedés, dobzódás és ehhez hasonlók; ezekről előre mondom nektek, amint már ezelőtt is mondottam, hogy akik ilyesmiket cselekesznek, Isten országának örökösei nem lesznek.</verse>
				<verse number="22">De a Lélek gyümölcse: szeretet, öröm, békesség, béketÚrés, szívesség, jóság, hűség,</verse>
				<verse number="23">szelídség, mértékletesség; az ilyenek ellen nincs törvény.</verse>
				<verse number="24">Akik pedig Krisztus Jézuséi, a testet megfeszítették az ő indulataival és kívánságaival együtt.</verse>
				<verse number="25">Ha Lélek szerint élünk, Lélek szerint is járjunk.</verse>
				<verse number="26">Ne vágyódjunk hiú dicsőségre, ne ingereljük egymást, ne irigykedjünk egymásra.</verse>
			</chapter>
			<chapter number="6">
				<verse number="1">Atyámfiai, még ha valakit valami bűn megejt is, ti lelkiek igazítsátok útba az olyat szelídségnek lelkével, és ügyelj magadra, hogy te magad is meg ne kísértessél.</verse>
				<verse number="2">Egymás terhét hordozzátok és úgy töltsétek be a Krisztus törvényét.</verse>
				<verse number="3">Mert ha valaki úgy gondolja, hogy ő valami, holott semmi önmagát csalja meg.</verse>
				<verse number="4">Minden ember pedig a maga cselekedetét vizsgálja meg és akkor csakis önmagára nézve lesz dicsekvése és nem másra nézve.</verse>
				<verse number="5">Mert kiki vinni fogja a maga terhét.</verse>
				<verse number="6">Akit pedig az igére tanítanak, közölje minden javát oktatójával.</verse>
				<verse number="7">Ne tévelyegjetek: Istent nem lehet megcsúfolni. Mert amit az ember vet, azt aratja is.</verse>
				<verse number="8">Mert aki a testének vet, a testből arat veszedelmet; aki pedig a Léleknek vet, a Lélekből arat örök életet.</verse>
				<verse number="9">A jónak cselekvésében pedig meg ne restüljünk, mert a maga idejében aratunk, ha meg nem lankadunk.</verse>
				<verse number="10">Azért amíg időnk van, cselekedjünk jót mindenekkel, kiváltképen a mi hitünk cselédeivel.</verse>
				<verse number="11">Nézzétek, mekkora betűkkel írtam nektek saját kezemmel!</verse>
				<verse number="12">Akik önmagukban akarnak tetszelegni, azok kényszerítenek titeket a körülmetélkedésre, csak azért, hogy a Krisztus keresztjéért ne üldözzék őket.</verse>
				<verse number="13">Mert maguk a körülmetélkedettek sem tartják meg a törvényt, hanem azért akarják, hogy körülmetélkedjetek, hogy a ti testetekkel dicsekedjenek.</verse>
				<verse number="14">Nekem pedig ne legyen másban dicsekedésem, hanem a mi Urunk Jézus Krisztus keresztjében, aki által nekem megfeszíttetett a világ és én is a világnak.</verse>
				<verse number="15">Mert a Krisztus Jézusban sem a körülmetélkedés, sem a körülmetéletlenség nem használ semmit, hanem az új teremtés.</verse>
				<verse number="16">És akik e szabály szerint élnek, béke és irgalom azokon és az Isten Izraelén!</verse>
				<verse number="17">Ezután senki se legyen bántásomra, mert én a Jézus bélyegeit hordozom testemen.</verse>
				<verse number="18">A mi Urunk Jézus Krisztusnak kegyelme legyen a ti lelketekkel, atyámfiai. Ámen.</verse>
			</chapter>
		</book>
		<book number="49">
			<chapter number="1">
				<verse number="1">Pál, Krisztus Jézus apostola Isten akaratából, az Efezusban levő és Krisztus Jézusban hivő szenteknek:</verse>
				<verse number="2">kegyelem nektek és békesség Istentől, a mi Atyánktól és az Úr Jézus Krisztustól.</verse>
				<verse number="3">Áldott az Isten, a mi Urunknak Jézus Krisztusnak Atyja, aki megáldott minket minden lelki áldással a mennyekben a Krisztusban.</verse>
				<verse number="4">őbenne választott ki minket magának a világ teremtése előtt, hogy legyünk szentek és feddhetetlenek Ő előtte.</verse>
				<verse number="5">Szeretete által eleve elrendelte, hogy minket a maga fiaivá fogad Jézus Krisztus által az ő akaratának jótetszése szerint,</verse>
				<verse number="6">hogy magasztaljuk kegyelmének dicsőségét, amellyel megajándékozott minket ama Szeretettben.</verse>
				<verse number="7">Őbenne van a mi váltságunk az ő vére által: a bűnök bocsánata az ő kegyelmének gazdagsága szerint,</verse>
				<verse number="8">amelyet nagy bőséggel közölt velünk minden bölcseséggel és értelemmel.</verse>
				<verse number="9">Megismertette velünk az ő akaratának titkát jótetszése szerint, amelyet eleve elhatározott magában,</verse>
				<verse number="10">az üdvösségnek az idők teljességében való rendjére nézve, hogy mindent egybefoglal a Krisztusban, mind amik a mennyekben vannak, mind amik a földön vannak.</verse>
				<verse number="11">Őbenne nyertük el mi is az örökséget, miután eleve elrendeltettünk annak elhatározása szerint, aki mindent az ő akaratának tanácsából cselekszik,</verse>
				<verse number="12">hogy az ő dicsőségének magasztalására legyünk, mi, akik először reménykedtünk a Krisztusban.</verse>
				<verse number="13">Őbenne hittetek ti is, miután hallottátok az igazság beszédét, üdvösségetek evangéliomát, és megpecsételtettetek a megígért Szentlélek által,</verse>
				<verse number="14">aki záloga a mi örökségünknek az ő tulajdonának megváltására, az ő dicsőségének magasztalására.</verse>
				<verse number="15">Ezért én is, mivel hallottam az Úr Jézusba vetett hitetekről és mind a szentek iránt való szeretetetekről,</verse>
				<verse number="16">nem szűnöm meg hálát adni értetek, megemlékezve rólatok imádságaimban,</verse>
				<verse number="17">hogy a mi Urunk Jézus Krisztusnak Istene, a dicsőségnek Atyja, adja nektek a bölcsesség és kijelentés Lelkét, az ő megismerésében,</verse>
				<verse number="18">és világosítsa meg a ti lelki szemeteket, hogy megtudjátok, milyen reménységre hívattatok el és mily gazdag az ő örökségének dicsősége a szentek között,</verse>
				<verse number="19">és milyen mérhetetlenül nagy az ő hatalma bennünk, akik hiszünk az ő hatalmas erejének munkája alapján,</verse>
				<verse number="20">amellyel munkálkodott a Krisztusban, mikor feltámasztotta a halálból és a maga jobbjára ültette őt a mennyekben,</verse>
				<verse number="21">minden fejedelemség, hatalmasság, erő és uraság fölé és minden név fölé, amely nemcsak e világon valóság, hanem a következőben is az lesz.</verse>
				<verse number="22">És mindent az ő lábai alá vetett és őt tette az egyház mindenek felett való fejévé.</verse>
				<verse number="23">Az egyház pedig az ő teste, amely telve van Vele, aki mindent betölt mindenekkel.</verse>
			</chapter>
			<chapter number="2">
				<verse number="1">Titeket is megelevenít tett, akik halottak voltatok vétkeitek és bűneitek miatt.</verse>
				<verse number="2">Ezekben jártatok egykor e jelenvaló világ folyása szerint, a fejedelem szerint, akinek hatalma van a levegőégen, a szellem szerint, amely most az engedetlenség fiain uralkodik.</verse>
				<verse number="3">Ezek között forgolódtunk egykor mi is mindnyájan testünk kívánságaiban, és cselekedtük a testnek és hajlamainak akaratát és természet szerint a harag fiai voltunk, mint a többi ember is.</verse>
				<verse number="4">De az irgalomban gazdag Isten az ő nagy szeretetéből, amellyel minket szeretett,</verse>
				<verse number="5">minket, akik halottak voltunk a vétkek miatt, a Krisztussal együtt megelevenített, — kegyelemből tartattatok meg! —</verse>
				<verse number="6">és vele együtt támasztott fel és vele együtt helyezett a mennyekbe a Krisztus Jézus által,</verse>
				<verse number="7">hogy megmutassa az eljövendő világban az ő kegyelmének túláradó gazdagságát, irántunk való jóságából a Jézus Krisztusban.</verse>
				<verse number="8">Mert kegyelemből tartattatok meg hit által; és ez nem ti magatoktól van, Isten ajándéka ez;</verse>
				<verse number="9">nem cselekedetekből, hogy senki ne kérkedjék.</verse>
				<verse number="10">Mert az ő alkotása vagyunk, akiket Krisztus Jézusban jócselekedetekre teremtett, amelyeket előre elkészített az Isten, hogy azokban járjunk.</verse>
				<verse number="11">Ezért emlékezzetek meg arról, hogy egykor ti, a test szerint pogányok, akiket körülmetéletlenségnek nevez amaz úgynevezett s a testen kézzel végzett körülmetélkedés,</verse>
				<verse number="12">hogy ti abban az időben Krisztus nélkül valók voltatok, Izrael közösségéből kirekesztettek és az ígéret szövetségeitől idegenek; reménységetek sem volt és Isten nélkül valók voltatok a világban.</verse>
				<verse number="13">Most pedig a Krisztus Jézusban ti, akik egykor távol voltatok, közelvalókká lettetek a Krisztus vére által.</verse>
				<verse number="14">Mert ő a mi békességünk, aki a két nemzetséget eggyé tette és lerontotta a közbevetett választófalat, az ellenségeskedést az ő testében.</verse>
				<verse number="15">Mert ő a törvényt parancsolataival és rendelkezéseivel együtt eltörölte; hogy a kettőt egy új emberré teremtse önmagában, hogy békességet szerezzen,</verse>
				<verse number="16">és megbékéltesse az Istennel mind a kettőt, egy testben a kereszt által, miután megölte az ellenségeskedést általa.</verse>
				<verse number="17">És eljött és a békesség evangéliumát hirdette nektek, a távolvalóknak és a közelvalóknak.</verse>
				<verse number="18">Mert ő általa van menetelünk mindkettőnknek egy Lélekben az Atyához.</verse>
				<verse number="19">Azért immár nem vagytok jövevények és zsellérek, hanem polgártársai a szenteknek és az Isten házanépe,</verse>
				<verse number="20">akik felépültetek az apostoloknak és a prófétáknak alapkövén, a szegeletkő pedig maga Jézus Krisztus.</verse>
				<verse number="21">Benne az egész épület szép renddel rakva, szent templommá növekszik az Úrban,</verse>
				<verse number="22">akiben ti is együtt épültök Isten hajlékává a Lélek által.</verse>
			</chapter>
			<chapter number="3">
				<verse number="1">Ezért vagyok én, Pál, a Krisztus Jézus foglya érettetek, a pogányokért —</verse>
				<verse number="2">ha ugyan hallottatok Isten kegyelmének sáfárságáról, amely nekem adatott érettetek,</verse>
				<verse number="3">hogy tudniillik kijelentés útján ismertette meg velem a titkot úgy, amint azt előbb röviden megírtam.</verse>
				<verse number="4">Ennek olvasásából megismerhetitek, mimódon értettem meg Krisztus titkát,</verse>
				<verse number="5">amely más időkben nem közöltetett az emberek fiaival oly módon, ahogyan most kijelentetett az ő szent apostolainak és prófétáinak a Lélek által,</verse>
				<verse number="6">hogy tudniillik a pogányok örököstársak és ugyanazon test tagjai és részesei az ő ígéretének a Krisztus Jézusban az evangélium által.</verse>
				<verse number="7">Ennek az evangéliomnak lettem a szolgájává az Isten kegyelmének ajándékából, amely nekem az ő hatalmának munkája szerint adatott.</verse>
				<verse number="8">Nekem, az összes szentek között a legkisebbnek adatott az a kegyelem, hogy a pogányoknak prédikáljam a Krisztus végéremehetetlen gazdagságát</verse>
				<verse number="9">és hogy mindenki előtt megvilágosítsam, mi az Isten titkának a terve, amely örök időktől fogva elrejtetett az Istenben, aki mindeneket teremtett,</verse>
				<verse number="10">azért, hogy ismeretessé legyen most a mennybéli fejedelemségek és hatalmasságok előtt, az egyház által Istennek sokféle bölcsessége,</verse>
				<verse number="11">amaz örök elvégezés szerint, amelyet Krisztus Jézusban, a mi Urunkban cselekedett,</verse>
				<verse number="12">akiben van a mi bátorságunk és bizodalommal való menetelünk az Őbenne való hit által.</verse>
				<verse number="13">Azért kérlek, hogy ne csüggedjetek az én érettetek való nyomorúságaim miatt, ami nektek dicsőségetekre van.</verse>
				<verse number="14">Ezért meghajtom térdemet az Atya előtt,</verse>
				<verse number="15">akitől neveztetik minden nemzetség mennyen és földön;</verse>
				<verse number="16">hogy adja meg nektek az ő dicsőségének gazdagsága szerint, hogy hatalmával megerősödjetek az ő Lelke által a belső emberben;</verse>
				<verse number="17">hogy lakozzék a Krisztus a hit által szívetekben; hogy a szeretetben meggyökerezzetek és az legyen életetek alapja,</verse>
				<verse number="18">és hogy mind a szentekkel együtt megérthessétek, mi a szélessége, hosszúsága, magassága és mélysége Isten jóvoltának,</verse>
				<verse number="19">és megismerjétek Krisztusnak minden ismeretet felülhaladó szeretetét, hogy beteljesedjetek az Istennek egész teljességével.</verse>
				<verse number="20">Annak pedig, aki véghetetlen bőséggel mindent megcselekedhetik, feljebb, mint ahogy mi kérjük, vagy elgondoljuk, a mi bennünk munkálkodó erő szerint,</verse>
				<verse number="21">annak legyen dicsőség az egyházban, a Krisztus Jézusban nemzetségről-nemzetségre, örökkön-örökké. Ámen.</verse>
			</chapter>
			<chapter number="4">
				<verse number="1">Kérlek tehát titeket én, aki fogoly vagyok az Úrban, hogy járjatok ahhoz az elhivatáshoz méltóan, amellyel elhívattatok,</verse>
				<verse number="2">teljes alázatossággal és szelídséggel, türelemmel, szenvedjétek el egymást szeretettel,</verse>
				<verse number="3">igyekezzetek megtartani a Lélek egységét a békesség köteléke által.</verse>
				<verse number="4">Egy a test és egy a Lélek, miképen elhivástoknak egy reménységében hívattatok is el;</verse>
				<verse number="5">egy az Úr, egy a hit, egy a keresztség;</verse>
				<verse number="6">egy az Isten és mindeneknek Atyja, aki mindenek felett van és mindenek által és mindenkiben munkálkodik.</verse>
				<verse number="7">Mindegyikünknek pedig a szerint a mérték szerint adatott a kegyelem, amint azt a Krisztus ajándékozta.</verse>
				<verse number="8">Ezért mondja az Írás: Felmenve a magasságba, foglyokat vitt fogságba és ajándékokat adott az embereknek.</verse>
				<verse number="9">Az, hogy felment, mi mást jelent, mint hogy előbb le is szállott a föld alsóbb részeibei</verse>
				<verse number="10">Aki leszállott, ugyanaz, mint aki fel is ment, minden égnél feljebb, hogy a mindenséget betöltse.</verse>
				<verse number="11">És ő adott némelyeket apostolokul, némelyeket prófétákul, némelyeket evangélistákul, némelyeket pedig pásztorokul és tanítókul,</verse>
				<verse number="12">hogy a szenteket felkészítse a szolgálat munkájára, a Krisztus testének építésére,</verse>
				<verse number="13">míg mindnyájan eljutunk a hitnek és az Isten Fia megismerésének egységére, érett férfiúságra, arra a nagykorúságra, amelyben a Krisztus teljességét érjük el.</verse>
				<verse number="14">Ne legyünk többé kiskorúak, akiket idestova hány-vet, űz-hajt a tanításnak akármi szele emberek csalárdságával, ravaszkodásával álnok megtévesztésre,</verse>
				<verse number="15">hanem szóljunk igazat szeretetben, és mindenestül növekedjünk Abban, aki a fej, a Krisztus,</verse>
				<verse number="16">mert ő illeszti össze és szerkeszti egybe az egész testet egymást támogató minden inával, és hatalmas erővel munkálja a test növekedését minden tag közös munkájával, hogy önmagát építse szeretet által.</verse>
				<verse number="17">Ezt mondom azért és bizonyságot teszek az Úrban: többé ne járjatok úgy, mint a pogányok is járnak, elméjük hiábavalóságában,</verse>
				<verse number="18">mert azok értelmükben meghomályosodtak, az isteni élettől elidegenültek a bennük levő tudatlanság miatt, szívük megkeményedése miatt.</verse>
				<verse number="19">Ezek erkölcsi érzés nélkül bujálkodásra adták magukat, minden tisztátalanságnak nyereségvágyból való cselekvésére.</verse>
				<verse number="20">Ti pedig nem így tanultátok a Krisztust,</verse>
				<verse number="21">ha ugyan hallottatok róla és oktatást nyertetek felőle, úgy amint van az igazság Jézusban.</verse>
				<verse number="22">Vessétek le a régi élet szerint való ó embert, aki a csalárd, gonosz kívánságok miatt megromlott,</verse>
				<verse number="23">és újuljatok meg a Lélek által elmétekben,</verse>
				<verse number="24">és öltsétek fel az új embert, aki Isten szerint teremtetett a megigazultságban és igazi szentségben.</verse>
				<verse number="25">Azért vessétek el a hazugságot, szóljatok igazat, kiki az ő felebarátjával, mert egymásnak tagjai vagyunk.</verse>
				<verse number="26">Ám haragudjatok, de ne vétkezzetek: a nap le ne menjen a ti haragotokon,</verse>
				<verse number="27">se pedig az ördögnek ne adjatok helyet.</verse>
				<verse number="28">A tolvaj többé ne lopjon, hanem inkább dolgoznék, és azt cselekedje kezével, ami jó, hogy legyen mit adnia a szűkölködőnek.</verse>
				<verse number="29">Semmi rothadt beszéd szátokból ki ne jöjjön, hanem csak ami jó az építésre ott, ahol arra szükség van, hogy áldásos legyen a hallgatóknak.</verse>
				<verse number="30">És ne szomorítsátok meg az Istennek Szentlelkét, aki által elpecsételtettetek a váltságnak napjára.</verse>
				<verse number="31">Minden keserűség, düh, harag, lárma és istenkáromlás vettessék ki közületek minden gonoszsággalegyütt.</verse>
				<verse number="32">Legyetek pedig egymáshoz jóságosak, irgalmasak, bocsássatok meg egymásnak, amint Isten is a Krisztusban megbocsátott nektek.</verse>
			</chapter>
			<chapter number="5">
				<verse number="1">Legyetek tehát követői az Istennek, mint szeretett gyermekek,</verse>
				<verse number="2">és járjatok szeretetben, amint a Krisztus is szeretett titeket és önmagát adta értünk mint ajándékot és áldozatot az Istennek kedves jóillatul.</verse>
				<verse number="3">Ellenben a paráznaságnak és bármily tisztátalanságnak vagy kapzsiságnak még a nevét se említsétek magatok közt — így illik ez a szentekhez.</verse>
				<verse number="4">Se undokság vagy bolond beszéd vagy léha szavak szóba se kerüljenek, — mindez nem illik hozzátok, — hanem inkább a hálaadás.</verse>
				<verse number="5">Mert jól tudjátok, hogy egyetlen paráznának vagy tisztátalannak vagy kapzsinak, — aki bálványimádó, — sincs öröksége a Krisztusnak és Istennek országában.</verse>
				<verse number="6">Senki titeket meg ne csaljon üres beszédekkel, mert ezekért jön az Isten haragja az engedetlenség fiaira.</verse>
				<verse number="7">Ti tehát ne legyetek társai ezeknek.</verse>
				<verse number="8">Mert egykor sötétség voltatok, most pedig világosság vagytok az Úrban: mint a világosság fiai, úgy járjatok,</verse>
				<verse number="9">— mert a világosság gyümölcse mindaz, ami jó, igaz és helyes,</verse>
				<verse number="10">- - -</verse>
				<verse number="11">10 és vizsgáljátok meg, hogy mi az, ami kedves az Úrnak.És ne legyen közösségetek a sötétség gyümölcstelen cselekedeteivel, hanem inkább feddjétek is meg azokat;</verse>
				<verse number="12">mert éktelen dolog csak mondani is, amiket azok titokban cselekesznek.</verse>
				<verse number="13">Ha pedig mindezek megfeddettek, a világosság által nyilvánvalókká lesznek, mert minden, ami nyilvánvalóvá lett, világosság.</verse>
				<verse number="14">Ezért mondja: Serkenj fel, aki aluszol, és támadj fel a halálból, és felragyog neked a Krisztus.</verse>
				<verse number="15">Vigyázzatok tehát gondosan, hogyan jártok, nem mint balgák, hanem mint bölcsek.</verse>
				<verse number="16">Áron is megvegyétek az alkalmat, mert a napok gonoszok.</verse>
				<verse number="17">Ne legyetek tehát esztelenek, hanem értsétek meg, mi az Úr akarata.</verse>
				<verse number="18">És ne részegedjetek meg bortól, amiben kicsapongás van, hanem teljesedjetek meg lélekkel.</verse>
				<verse number="19">Beszéljetek egymással zsoltárokban, dicséretekben és lelki énekekben; énekeljetek és dicséretet mondjatok szívetekben az Úrnak.</verse>
				<verse number="20">Hálát adjatok mindenkor mindenért az Istennek és Atyának, a mi Urunk Jézus Krisztusnak nevében.</verse>
				<verse number="21">Egymás iránt engedelmesek legyetek Krisztus iránt való tiszteletből.</verse>
				<verse number="22">Az asszonyok saját férjüknek engedelmesek legyenek, mint az Úrnak.</verse>
				<verse number="23">Mert a férj feje a feleségének, mint Krisztus is feje az egyháznak, az ő testének és megtartója annak.</verse>
				<verse number="24">De amint az egyház engedelmes a Krisztusnak, úgy az asszonyok is engedelmesek legyenek férjüknek mindenben.</verse>
				<verse number="25">Ti, férfiak, szeressétek feleségeteket, amint a Krisztus is szerette az egyházat és önmagát adta érte,</verse>
				<verse number="26">hogy megszentelje azt, és megtisztítsa a keresztséggel az ige által,</verse>
				<verse number="27">hogy az egyházat önmaga elé állítsa dicsőségben, úgyhogy azon ne legyen szeplő vagy ránc vagy ehhez hasonló, hanem hogy szent legyen és feddhetetlen.</verse>
				<verse number="28">Úgy kell a férfiaknak szeretni feleségüket, mint tulajdon testüket. Aki szereti a feleségét, önmagát szereti.</verse>
				<verse number="29">Mert soha senki nem gyűlölte az ő tulajdon testét, hanem táplálja és gondosan ápolja azt, amint Krisztus is az egyházat;</verse>
				<verse number="30">mert az ő testének tagjai vagyunk.</verse>
				<verse number="31">Azért elhagyja az ember az ő atyját és anyját és ragaszkodik feleségéhez, és lesznek ketten egy testté.</verse>
				<verse number="32">Felette nagy titok ez; de én Krisztusra és az egyházra értem.</verse>
				<verse number="33">Azért ti is külön-külön, kiki a maga feleségét úgy szeresse, mint önmagát; az asszony pedig tisztelje az urát.</verse>
			</chapter>
			<chapter number="6">
				<verse number="1">Ti, gyermekek, engedelmeskedjetek szüleiteknek az Úrban, mert ez a helyes.</verse>
				<verse number="2">Tiszteld atyádat és anyádat! Ez az első parancsolat az ígérettel:</verse>
				<verse number="3">hogy jól legyen dolgod és hosszú életű légy a földön.</verse>
				<verse number="4">Ti is, atyák, ne ingereljétek haragra gyermekeiteket, hanem neveljétek őket az Úr fegyelmezésével és intésével.</verse>
				<verse number="5">Ti, szolgák, engedelmesek legyetek test szerint való uraitoknak, mint a Krisztusnak, félelemmel és rettegéssel, őszinte szívvel.</verse>
				<verse number="6">Ne szolgáljatok színből, mint akik embereknek akarnak tetszeni, hanem mint Krisztus szolgái, cselekedjétek az Isten akaratát szívesen,</verse>
				<verse number="7">jóakarattal, mint akik az Úrnak szolgálnak és nem embereknek,</verse>
				<verse number="8">mert tudjátok, hogy kiki ami jót cselekszik, azt fogja venni az Úrtól, akár szolga, akár szabad.</verse>
				<verse number="9">Ti is, urak, ugyanazt cselekedjétek velük, hagyjátok el a fenyegetést, mert tudjátok, hogy mint azoknak, úgy nektek is Uratok van a mennyben és őnála nincs személyválogatás.</verse>
				<verse number="10">Végezetül legyetek erősek az Úrban, és az ő hatalmas erejében.</verse>
				<verse number="11">Öltözzétek fel az Isten minden fegyverét, hogy megállhassatok az ördög álnokságával szemben.</verse>
				<verse number="12">Mert nem vér és test ellen van nekünk tusakodásunk, hanem a fejedelemségek ellen, a hatalmasságok ellen, a sötétség világának urai ellen, a gonoszság szellemei ellen, amelyek a magasságban vannak.</verse>
				<verse number="13">Ezért vegyétek fel az Isten minden fegyverét, hogy ellenállhassatok ama gonosz napon, és mindeneket elvégezve megállhassatok.</verse>
				<verse number="14">Álljatok meg tehát, körülövezve derekatokat igazsággal és felöltözve a megigazultság páncéljába,</verse>
				<verse number="15">és felsaruzva lábatokat a békesség evangéliomának hirdetésére való készséggel.</verse>
				<verse number="16">Mindezekhez vegyétek fel a hit pajzsát, amellyel a gonosznak minden tüzes nyilát kiolthatjátok.</verse>
				<verse number="17">Vegyétek fel az üdvösség sisakját is és a Lélek kardját, amely az Isten beszéde.</verse>
				<verse number="18">Minden imádsággal és könyörgéssel imádkozzatok minden időben a Lélek által. Ezért legyetek éberek teljes állhatatossággal és könyörögjetek mind a szentekért,</verse>
				<verse number="19">énértem is, hogy amikor számat megnyitom, adassék nekem szó, hogy bátran hirdessem az evangéliom titkát,</verse>
				<verse number="20">amelyért követségben járok láncok között, hogy legyen bátorságom úgy szólni róla, amint kell.</verse>
				<verse number="21">Hogy pedig ti is megtudjátok, mint vagyok, hogy mit cselekszem, mindent megismertet veletek Tihikus, szeretett atyánkfia és hű szolga az Úrban,</verse>
				<verse number="22">akit éppen azért küldtem hozzátok, hogy megismerjétek, mint vagyunk és megvigasztalja szíveteket.</verse>
				<verse number="23">Békesség az atyafiaknak és szeretet hittel együtt az Atya Istentől és az Úr Jézus Krisztustól!</verse>
				<verse number="24">Kegyelem legyen mindazokkal, akik szeretik a mi Urunk Jézus Krisztust el nem múló szeretettel.</verse>
			</chapter>
		</book>
		<book number="50">
			<chapter number="1">
				<verse number="1">Pál és Timótheus, Krisztus Jézus szolgái, az összes szenteknek a Krisztus Jézusban, akik Filippiben vannak, a püspökökkel és diakónusokkal együtt:</verse>
				<verse number="2">kegyelem nektek és békesség Istentől, a mi Atyánktól és az Úr Jézus Krisztustól.</verse>
				<verse number="3">Hálát adok az én Istenemnek minden rólatok való emlékezésemben,</verse>
				<verse number="4">és mindenkor minden könyörgésemben mindnyájatokért nagy örömmel könyörgök,</verse>
				<verse number="5">mivel az első naptól fogva mindezideig részt vettetek az evangéliom hirdetésében.</verse>
				<verse number="6">Meg vagyok győződve arról, hogy aki a jó dolgot elkezdte bennetek, elvégzi a Krisztus Jézus napjáig;</verse>
				<verse number="7">aminthogy helyes, hogy így gondolkodjam mindnyájatok felől, mert a szívemben hordalak titeket, mint akik mind fogságomban, mind az evangélium oltalmazásában és megerősítésében mindnyájan részestársaim vagytok a nekem adott kegyelemben.</verse>
				<verse number="8">Mert Isten a tanúm, menynyire vágyódom mindnyájatok után a Krisztus Jézus szeretetével.</verse>
				<verse number="9">És azért imádkozom, hogy a ti szeretetetek még jobban-jobban bővölködjék ismeretben és minden megértésben;</verse>
				<verse number="10">hogy megítélhessétek, mi a rossz és mi a jó; hogy legyetek tiszták és botlás nélkül valók a Krisztus napjára,</verse>
				<verse number="11">mint akik teljesek vagytok az igazság gyümölcsével, amelyet Jézus Krisztus ad az Isten dicsőségére és magasztalására.</verse>
				<verse number="12">Tudtotokra akarom pedig adni, atyámfiai, hogy amik rajtam estek, azok inkább előmenetelére szolgáltak az evangéliomnak,</verse>
				<verse number="13">annyira, hogy ismeretessé lett a császár egész udvarában és mindenki más előtt, hogy én Krisztusért vagyok fogoly,</verse>
				<verse number="14">úgyhogy többen az Úrban való atyafiak közül az én fogságomból bizalmat merítettek és nagyobb bátorsággal merészelik félelem nélkül szólani az Isten igéjét.</verse>
				<verse number="15">Némelyek ugyan irigységből és versengésből, de mások jóakaratból is hirdetik a Krisztust.</verse>
				<verse number="16">Némelyek szeretetből hirdetik, mert tudják, hogy én az evangéliom oltalmazására vagyok rendelve,</verse>
				<verse number="17">de mások versengésből hirdetik Krisztust, nem tiszta lélekkel, és úgy vélik, hogy ezzel fogságomban nekem szomorúságot okoznak.</verse>
				<verse number="18">De mit számít ez? Az a fő, hogy minden módon, akár színből, akár szívből Krisztust hirdetik. És ennek örülök, de örülni is fogok.</verse>
				<verse number="19">Mert tudom, hogy ez nekem üdvösségemre válik a ti könyörgésetek és a Jézus Krisztus Lelkének segedelme által,</verse>
				<verse number="20">az én feszült várakozásom és reménységem szerint, hogy semmiben meg nem szégyenülök, hanem mint mindenkor, úgy most is nagy nyíltsággal magasztaltatik majd Krisztus az én testemben, akár életem által, akár halálom által.</verse>
				<verse number="21">Mert nekem az élet Krisztus és a meghalás nyereség.</verse>
				<verse number="22">Ha a testben élhetek, az gyümölcstermő munkát jelent számomra és nem tudom, hogy melyiket válasszam.</verse>
				<verse number="23">Mert mind a kettő szorongat: szeretnék elköltözni és a Krisztussal lenni, mert ez mindennél jobb,</verse>
				<verse number="24">de e testben megmaradnom szükségesebb tiérettetek.</verse>
				<verse number="25">És ebben bízva, tudom, hogy megmaradok és együtt maradok mindnyájatokkal a ti hitben való gyarapodásotokra és örömötökre,</verse>
				<verse number="26">hogy annál több okotok legyen a velem való dicsekedésre Krisztus Jézusban, ha majd újból megjelenhetek közöttetek.</verse>
				<verse number="27">Csak a Krisztus evangéliumához illően viselkedjetek, hogy akár odamegyek, és látlak titeket, akár távol maradok, azt halljam felőletek, hogy egy Lélekben állotok, és egy szívvel-lélekkel együttküzdötök az evangéliomi hitért,</verse>
				<verse number="28">és egyáltalán nem rettentek meg az ellenség előtt, ami rájuk nézve a pusztulás jele, rátok nézve viszont az üdvösségé, és ez az Istentől van.</verse>
				<verse number="29">Mert nektek az a kegyelem adatott a Krisztusért, hogy necsak higgyetek benne, hanem szenvedjetek is őérette,</verse>
				<verse number="30">ugyanúgy tusakodva, ahogyan ezt nálam láttátok és most felőlem halljátok.</verse>
			</chapter>
			<chapter number="2">
				<verse number="1">Ha tehát van valami vigasztalás a Krisztusban, ha találunk valami bátorítást az ő szeretetében, ha van bennünk Lélekben való közösség, valami szívből fakadó indulat és együtt érzés,</verse>
				<verse number="2">azzal tegyétek teljessé az én örömömet, hogy egyetértők legyetek, és ugyanazt a szeretetet tanúsítsátok, egy érzésben és ugyanabban a gondolkodásban.</verse>
				<verse number="3">Semmit se cselekedjetek versengésből, sem hiú dicsőségvágyból, hanem egymást magatoknál alázatosan különbnek tartsátok.</verse>
				<verse number="4">Ne nézze kiki csak a maga hasznát, hanem mindenki a másokét is.</verse>
				<verse number="5">Az az érzület legyen bennetek, amely a Krisztus Jézusban is lakozott,</verse>
				<verse number="6">aki mikor Isten formájában volt, nem tartotta Istennel való egyenlőségét ragadománynak,</verse>
				<verse number="7">hanem megüresítette magát, szolgai formát vett fel és emberekhez lett hasonlóvá.</verse>
				<verse number="8">És mikor megjelent emberi ábrázatban, megalázta magát, és engedelmes volt halálig, még pedig a keresztfán elszenvedett haláláig.</verse>
				<verse number="9">Ezért az Isten is felmagasztalta őt és ajándékozott neki olyan nevet, amely minden név felett való,</verse>
				<verse number="10">hogy a Jézus nevére minden térd meghajoljon, a mennyeieké, földieké és a föld alatt valóké,</verse>
				<verse number="11">és minden nyelv vallja, hogy Jézus Krisztus Úr az Atya Istennek dicsőségére.</verse>
				<verse number="12">Ennélfogva szeretteim, amint mindenkor engedelmeskedtetek, nem csupán jelenlétemben, hanem sokkal inkább most távollétemben, félelemmel és rettegéssel munkáljátok üdvösségeteket;</verse>
				<verse number="13">mert Isten az, aki munkálja bennetek az akarást is és a véghezvitelt is jótetszésből.</verse>
				<verse number="14">Mindent zúgolódás és tétovázás nélkül cselekedjetek,</verse>
				<verse number="15">hogy legyetek feddhetetlenek és tiszták, Isten szeplőtelen gyermekei e gonosz és Istentől elfordult nemzedék közepette, akik között fényletek, mint a csillagok a világmindenségben.</verse>
				<verse number="16">Ragaszkodjatok szilárdan az élet beszédéhez, hogy dicsekedhessem majd a Krisztus napján, hogy nem futottam hiába, sem nem fáradoztam hiába.</verse>
				<verse number="17">De ha kiontatik is vérem italáldozatként hitelek áldozatánál és papi szolgálatánál, örülök és együttörülök mindnyájatokkal.</verse>
				<verse number="18">Ugyanígy ti is örüljetek és örvendezzetek velem együtt.</verse>
				<verse number="19">Remélem pedig az Úr Jézusban, hogy Timótheust hamar elküldhetem hozzátok, hogy megtudjam, mint vagytok, és én is felviduljak.</verse>
				<verse number="20">Mert nincs senki hozzá hasonló, aki igazán szívén viselné sorsotokat.</verse>
				<verse number="21">Mert mindenki a maga hasznát keresi, nem a Krisztus Jézusét.</verse>
				<verse number="22">Az ő kipróbált voltát pedig ismeritek, hogy mint atyjának a gyermek, úgy szolgált velem együtt az evangéliom ügyében.</verse>
				<verse number="23">Remélem tehát, hogy őt azonnal elküldhetem, mihelyt meglátom, mi történik velem.</verse>
				<verse number="24">Bízom pedig az Úrban, hogy magam is csakhamar el fogok menni.</verse>
				<verse number="25">De szükségesnek tartottam, hogy Epafroditus atyánkfiát, munkatársamat és bajtársamat, nektek pedig követeteket és szükségemben szolgálattevőtöket hazaküldjem hozzátok,</verse>
				<verse number="26">mivel vágyva-vágyódott mindnyájatok után és nyugtalankodott a miatt, hogy értesültetek betegségéről.</verse>
				<verse number="27">Mert bizony beteg volt, halálhoz közel; de az Isten könyörült rajta, nemcsak rajta pedig, hanem rajtam is, hogy szomorúságomra szomorúság ne jöjjön.</verse>
				<verse number="28">Ezért hamarabb küldtem haza, hogy viszontlássátok és ismét örüljetek s nekem is kisebb legyen a szomorúságom.</verse>
				<verse number="29">Fogadjátok tehát az Úrban teljes örömmel, és az ilyeneket megbecsüljétek,</verse>
				<verse number="30">mert Krisztus ügyéért jutott majdnem halálra, amikor kockáztatta életét, hogy kipótolja a szolgálatban azt, amit ti irántam nem tudtatok teljesíteni.</verse>
			</chapter>
			<chapter number="3">
				<verse number="1">Egyébként, atyámfiai, örüljetek az Úrban. Ugyanazt írni hozzátok nem teher nekem, titeket pedig megerősít.</verse>
				<verse number="2">Őrizkedjetek az ebektől, őrizkedjetek a gonosz munkásoktól, őrizkedjetek a megmetélkedéstől.</verse>
				<verse number="3">Mert mi vagyunk a körülmetélés, akik Lélekben szolgálunk az Istennek, és Krisztus Jézusban dicsekszünk és nem a testben bizakodunk.</verse>
				<verse number="4">Jóllehet nekem test szerint is van miben bizakodnom. Ha bárki más úgy véli, hogy testben bizakodhatik, én sokkal inkább.</verse>
				<verse number="5">Körülmetéltek nyolcadnapon, Izrael nemzetéből, Benjámin törzséből való vagyok, héberek közül való héber, törvény tekintetében farizeus,</verse>
				<verse number="6">buzgóság tekintetében az egyházat üldöző, a törvény által követelt igazság tekintetében feddhetetlen voltam.</verse>
				<verse number="7">De én mindazt, ami nekem nyereség volt, a Krisztusért kárnak ítéltem.</verse>
				<verse number="8">Sőt ezenfelül most is kárnak ítélek mindent az én Uram Jézus Krisztus ismeretének mindent túlhaladó nagyságáért, őérette mindent kárbaveszni hagytam és szemétnek ítélek, hogy a Krisztust megnyerjem,</verse>
				<verse number="9">és őbenne olyannak találtassam, mint akinek nincs saját igazságom a törvényből, hanem van igazságom a Krisztusban való hit által, Istentől való a hit alapján,</verse>
				<verse number="10">hogy megismerjem őt és feltámadásának erejét és részese lehessek szenvedéseinek, és hasonlóvá legyek hozzá az ő halálában,</verse>
				<verse number="11">ha valami módon eljuthatnék a halottak közül való feltámadásra.</verse>
				<verse number="12">Nem mintha ezt már elnyertem volna, vagy hogy már tökéletes volnék, hanem igyekezem, hogy el is érjem, mert meg is ragadott engem a Krisztus Jézus.</verse>
				<verse number="13">Atyámfiai, én magamról nem gondolom, hogy már elértem volna,</verse>
				<verse number="14">de egyet cselekszem: azokat, amik hátam mögött vannak, elfeledve, azoknak pedig, amik előttem vannak, nekik feszülve, célegyenest futok, hogy elnyerjem az onnan felülről való elhívás koszorúját, amelyet Isten ígért nekem a Krisztus Jézusban.</verse>
				<verse number="15">Mindazok tehát, akik tökéletesek vagyunk, így gondolkozzunk; és ha valamiben másképen gondolkoztok, az Isten azt is ki fogja jelenteni nektek;</verse>
				<verse number="16">csakhogy amire eljutottunk, a szerint járjunk. (A 16. vers végén egyes kéziratokban még ez olvasható: ugyanabban az értelemben legyünk.)</verse>
				<verse number="17">Legyetek az én követőim, atyámfiai, és figyeljetek azokra, akik úgy járnak, amint mi nektek példátok vagyunk.</verse>
				<verse number="18">Mert sokan járnak másképen, akikről sokszor mondtam nektek, most pedig sírva is mondom, hogy a Krisztus keresztjének ellenségei;</verse>
				<verse number="19">akiknek pusztulás a végük, akiknek istenük a hasuk és gyalázatukban van a dicsőségük, akik a földiekkel törődnek.</verse>
				<verse number="20">Mert mi mennyei polgárok vagyunk, megtartót is onnan várunk, az Úr Jézus Krisztust,</verse>
				<verse number="21">aki elváltoztatja a mi nyomorúságos testünket, hogy hasonlatos legyen az ő dicsőséges testéhez, az ő hatalmas erejével, amely által maga alá is vethet mindent.</verse>
			</chapter>
			<chapter number="4">
				<verse number="1">Ennélfogva, szeretett atyámfiai, akik után vágyódom, ti az én örömöm és koronám, így álljatok meg az Úrban, szeretteim!</verse>
				<verse number="2">Evódiát intem, Szintihét is intem, hogy egyetértsenek az Úrban.</verse>
				<verse number="3">Téged is igen kérlek, igaz szolgatársam, légy segítségül nekik, akik az evangéliom ügyében együtt küzdöttek velem, Kelemennel is és a többi munkatársammal, akiknek neve benne van az élet könyvében.</verse>
				<verse number="4">örüljetek az Úrban mindenkor! Ismét mondom: örüljetek!</verse>
				<verse number="5">A ti szelídlelkűségetek ismert legyen minden ember előtt. Az Úr közel!</verse>
				<verse number="6">Semmi miatt ne aggódjatok, hanem imádságotokban és könyörgésetekben minden alkalommal hálaadással tárjátok fel kívánságaitokat az Isten előtt.</verse>
				<verse number="7">És az Istennek békessége, amely minden értelmet felülhalad, meg fogja őrizni szíveteket és gondolataitokat a Krisztus Jézusban.</verse>
				<verse number="8">Továbbá, atyámfiai, mindarról ami igaz, ami tisztességes, ami igazságos, ami tiszta, ami szeretetreméltó, ami jóhírű, és ha van még valami erény és ha van valami dicséretreméltó, ezekről gondolkodjatok.</verse>
				<verse number="9">Amit tanultatok is, el is fogadtatok, hallottatok is, láttatok is tőlem, azt cselekedjétek; és a békesség Istene veletek lesz.</verse>
				<verse number="10">Nagyon örültem pedig az Úrban, hogy végre ismét megerősödtetek, hogy rólam gondoskodjatok. Erre ugyan gondoltatok is, de eddig nem volt rá alkalmatok.</verse>
				<verse number="11">Nem a szűkölködés mondatja ezt velem, mert én megtanultam, hogy abban a helyzetben, amelyben vagyok, megelégedett legyek.</verse>
				<verse number="12">Tudok szűkölködni is, tudok bővölködni is, mindenfelé mindenben volt részem, jóllakásban és éhezésben is, a bővölködésben és szűkölködésben is.</verse>
				<verse number="13">Mindenre van erőm a Krisztusban, aki engem megerősít.</verse>
				<verse number="14">Mindazáltal jól tettétek, hogy nyomorúságomban részesekké lettetek.</verse>
				<verse number="15">Hiszen tudjátok ti is, filippibeliek, hogy az evangéliom hirdetésének kezdetén, mikor Macedóniából elutaztam, egyetlen gyülekezet sem volt velem a kölcsönös adás és vevés viszonyában, csak egyedül ti.</verse>
				<verse number="16">Mert már Thessalonikába is küldtetel: néhányszor egyetmást, amire szükségem volt.</verse>
				<verse number="17">Nem mintha kívánnám az ajándékot, hanem azt a gyümölcsöt kívánom, amely sokasodik a ti hasznotokra.</verse>
				<verse number="18">Mindent megkaptam, sőt feleslegem van. Bőségben vagyok azóta, hogy Epafroditustól átvettem, amit küldtetek, mint kellemes jóillatot, Istennek tetsző kedves áldozatot.</verse>
				<verse number="19">Az én Istenem pedig megadja majd bőven mindazt, ami szükséges az ő gazdagsága szerint dicsőségesen a Krisztus Jézusban.</verse>
				<verse number="20">Istennek pedig és a mi Atyánknak dicsőség mind örökkön-örökké. Ámen.</verse>
				<verse number="21">Köszöntsetek minden szentet a Krisztus Jézusban. Köszöntenek titeket a velem levő atyafiak.</verse>
				<verse number="22">Köszöntenek titeket az összes szentek, mindenek felett pedig a császári udvarból valók.</verse>
				<verse number="23">A mi Urunk Jézus Krisztus kegyelme legyen a ti lelketekkel!</verse>
			</chapter>
		</book>
		<book number="51">
			<chapter number="1">
				<verse number="1">Pál, Krisztus Jézus apostola Isten akaratából és Timótkeus atyánkfia,</verse>
				<verse number="2">a Kolosséban levő szenteknek és hívő atyafiaknak a Krisztusban: kegyelem nektek és békesség Istentől, a mi Atyánktól és az Úr Jézus Krisztustól.</verse>
				<verse number="3">Hálát adunk mindenkor az Istennek, a mi Urunk Jézus Krisztus Atyjának, amikor érettetek imádkozunk,</verse>
				<verse number="4">mivel hallottunk a ti Krisztus Jézusba vetett hitetekről és a szeretetről, amelyet minden szentek iránt tanúsítotok,</verse>
				<verse number="5">mégpedig azért a reménységért, amely nektek a mennyekben eltétetett. Erről már előbb hallottatok az igazság beszédében, az evagéliomban,</verse>
				<verse number="6">amely eljutott hozzátok, mint az egész világra is, és gyümölcsöt terem és növekedik úgy, mint közöttetek is attól a naptól fogva, amikor meghallottátok és igazán megismertétek az Isten kegyelmét;</verse>
				<verse number="7">úgy ahogy tanultátok Epafrástól, a mi szeretett szolgatársunktól, aki Krisztusnak hű szolgája érettetek,</verse>
				<verse number="8">aki hírül is hozta nekünk a ti Lélekben való szereteteteket</verse>
				<verse number="9">Ezért mi sem szűnünk meg — attól a naptól fogva amikor ezt meghallottuk, érettetek imádkozni és Istent kérni, hogy az ő akaratának megismerése által teljesedjetek be a Lélektől adott minden bölcsességgel és értelemmel.</verse>
				<verse number="10">Így járjatok az Úrhoz méltóan, az ő teljes tetszésére, hogy minden jócselekedettel gyümölcsöt teremjetek és növekedjetek az Isten megismerésében,</verse>
				<verse number="11">és hogy minden erővel erősödjetek meg az ő dicsőségének ereje szerint minden állhatatosságra és hosszútűrésre.</verse>
				<verse number="12">örömmel adjunk hálát az Atyának, aki alkalmasakká tett minket a szentek örökségében való részesedésre a világosságban.</verse>
				<verse number="13">Ő szabadított meg minket a sötétség hatalmából és vitt át az ő szeretett Fiának országába,</verse>
				<verse number="14">akiben van a mi váltságunk, bűneinknek bocsánata.</verse>
				<verse number="15">Ő a láthatatlan Isten képe, minden teremtménynél előbb született,</verse>
				<verse number="16">mert őbenne teremtetett minden az égen és a földön, a láthatók és a láthatatlanok, akár királyi székek, akár uralmak, akár fejedelemségek, akár hatalmasságok: minden ő általa és ő érette teremtetett.</verse>
				<verse number="17">És ő előbb volt mindennél és minden őbenne áll fenn.</verse>
				<verse number="18">És ő feje a testnek, az egyháznak; ő a kezdet, az elsőszülött a halottak közül, hogy mindenben ő legyen az első.</verse>
				<verse number="19">Mert tetszett az Atyának, hogy az ő egész teljessége őbenne lakozzék</verse>
				<verse number="20">és hogy ő általa békítsen meg magával mindent, akár a földieket, akár a mennyeieket, hogy békességet szerezzen a keresztfán kiontott vére által.</verse>
				<verse number="21">Titeket is, akik egykor elidegenültek és gonosz cselekedeteitek miatt ellenséges érzületűek voltatok,</verse>
				<verse number="22">most mégis megbékéltetett az ő emberi testében a halál által, hogy mint szenteket, tisztákat és feddhetetleneket állítson titeket maga elé,</verse>
				<verse number="23">ha ugyan megmaradtok a hitnek a fundamentumán rendületlenül és nem mozdultok el az evangéliom reménységétől, amelyet hallottatok, amely hirdettetett az ég alatt minden teremtménynek. Ennek az evangéliumnak lettem én, Pál, szolgájává.</verse>
				<verse number="24">Most örülök az érettetek hordozott szenvedéseimben és betöltöm az én testemben, ami híja van a Krisztus szenvedéseinek, az ö testéért, amely az egyház.</verse>
				<verse number="25">Ennek lettem én szolgájává ama sáfárság szerint, amelyet Isten nekem adott számotokra, hogy teljesen ismertté tegyem az Isten igéjét,</verse>
				<verse number="26">azt a titkot, amely elrejtetett öröktől fogva és nemzedékek óta, most pedig kijelentetett az ő szentjeinek.</verse>
				<verse number="27">Ezeknek akarta Isten tudtukra adni, hogy mily nagy e titok dicsőségének gazdagsága a pogányok között. Ez a titok a Krisztus tibennetek, a dicsőségnek az a reménysége,</verse>
				<verse number="28">akit mi hirdetünk, mikor intünk minden. embert és tanítunk minden embert minden bölcsességgel, hogy minden embert úgy állítsunk az Isten elé, mint aki Jézus Krisztusban tökéletes.</verse>
				<verse number="29">Ezért fáradozom én is, és tusakodom az ő ereje szerint, amely bennem hatalmasan munkálkodik.</verse>
			</chapter>
			<chapter number="2">
				<verse number="1">Mert tudomásotokra akarom hozni, mily nagy küzdelmem van érettetek és a laodiceabeliekért és mindazokért, akik engem nem láttak személy szerint testben,</verse>
				<verse number="2">hogy megvigasztalódjék az ő szívük, egybe köttetve a szeretetben, és hogy eljussanak a teljes megértés egész gazdagságára, az Isten ama titkának megismerésére, aki a Krisztus,</verse>
				<verse number="3">akiben elrejtetett a bölcsességnek és ismeretnek minden kincse.</verse>
				<verse number="4">Ezt pedig azért mondom, hogy valaki titeket rá ne szedjen hitető beszédekkel.</verse>
				<verse number="5">Mert jóllehet testben távol vagyok, mindazáltal lélekben veletek vagyok, és örömmel látom köztetek a jó rendet, és Krisztusba vetett hiteteknek erősségét.</verse>
				<verse number="6">Azért amint befogadtátok a Krisztus Jézust, az Urat, úgy járjatok őbenne.</verse>
				<verse number="7">Gyökerezzetek meg és épüljetek fel őbenne és erősödjetek meg a hit által, amint arra tanítottak titeket, bővelkedve hálaadásban.</verse>
				<verse number="8">Vigyázzatok, hogy ne legyen senki, aki titeket foglyul ejt a bölcselkedéssel és üres csalással, amely emberi hagyomány szerint, a világ természeti erői szerint, de nem Krisztus szerint való.</verse>
				<verse number="9">Mert őbenne lakozik az istenségnek egész teljessége valósággal.</verse>
				<verse number="10">Ti is őbenne jutottatok el az élet teljességére, aki feje minden fejedelemségnek és hatalmasságnak.</verse>
				<verse number="11">Őbenne körül is metéltettetek nem kézzel való körülmetéléssel, amikor levetettétek a bűnös testet a Krisztus körülmetélésében,</verse>
				<verse number="12">és ővele együtt eltemettettetek a keresztségben, amelyben vele együtt fel is támadtatok az Isten erejébe vetett hit által, aki feltámasztotta őt a halálból.</verse>
				<verse number="13">És titeket, akik halottak voltatok a bűnök miatt, és testetek körülmetéletlensége miatt, ővele együtt megelevenített, és megbocsátotta nekünk minden bűnünket</verse>
				<verse number="14">azáltal, hogy érvénytelenítette az ellenünk szóló rendelkezéseivel minket terhelő adóslevelet és eltette azt az útból, odaszögezve a keresztfára;</verse>
				<verse number="15">a fejedelemségeket és hatalmasságokat lefegyverezte, őket nyilvánosan megszégyenítette, mert diadalmaskodott rajtuk a keresztfa által.</verse>
				<verse number="16">Senki azért titeket meg ne ítéljen az étel és ital miatt vagy ünnep vagy újhold vagy szombat dolgában;</verse>
				<verse number="17">mindezek csak árnyékai az eljövendőknek, de a valóság a Krisztusé.</verse>
				<verse number="18">Senki tőletek a győzelmi pálmát el ne vegye, aki alázatoskodásban és angyalok tisztelésében tetszeleg, aki látomásokra hivatkozik, és ok nélkül felfuvalkodik az ő testi gondolkozásával,</verse>
				<verse number="19">és nem ragaszkodik a Főhöz; pedig belőle növekedik Istennek tetsző növekedéssel az egész test, amelyet inakkal és kötelékekkel támogatva egybeszerkeszt.</verse>
				<verse number="20">Ha meghaltatok Krisztussal és megszabadultatok e világ elemeitől, miért terheltetitek magatokat, — mintha még e világhoz tartoznátok, — ilyen rendelésekkel:</verse>
				<verse number="21">Ezt ne fogd meg! Azt meg se ízleld! Amazt még csak ne is érintsd!</verse>
				<verse number="22">Ezek tudniillik a velük való élés által a megsemmisülésre rendeltettek. Emberek parancsai és tanításai ezek csupán.</verse>
				<verse number="23">Mindezek ugyan bölcsességnek látszanak mint maguk választotta vallás és alázatoskodás és a test sanyargatása, de semmi értékük nincsen, mivel csak a testi gőgöt növelik.</verse>
			</chapter>
			<chapter number="3">
				<verse number="1">Ennélfogva, ha feltámadtatok a Krisztussal, az odafennvalókat keressétek, ahol Krisztus van, és az Isten jobbján ül.</verse>
				<verse number="2">Az odafennvalókkal törődjetek, ne a földiekkel.</verse>
				<verse number="3">Mert meghaltatok és a ti életetek el van rejtve Krisztussal együtt az Istenben.</verse>
				<verse number="4">Mikor a Krisztus, a mi életünk megjelenik, akkor majd ti is megjelentek ővele együtt dicsőségben.</verse>
				<verse number="5">Öldököljétek meg azért tagjaitokban, ami földi: a paráznaságot, tisztátalanságot, bűnös szenvedélyt, gonosz kívánságot és a kapzsiságot, ami bálványimádás,</verse>
				<verse number="6">amelyek miatt jön az Isten haragja; (A 6. vers végén az Ef. 5, 6-hoz hasonlóan még ez olvasható: az engedetlenség fiaira.)</verse>
				<verse number="7">ezekben jártatok ti is egykor, mikor bennük éltetek.</verse>
				<verse number="8">Most pedig vessétek el magatoktól ti is mindezeket: haragot, indulatosságot, gonoszságot, káromlást és szátokból a gyalázatos beszédet.</verse>
				<verse number="9">Ne hazudjatok egymásnak, mivel levetettétek az ó embert cselekedeteivel együtt,</verse>
				<verse number="10">és felöltöttétek az új embert, aki Teremtőjének képe szerint újul meg Isten ismeretére:</verse>
				<verse number="11">ahol nincs többé görög és zsidó, körülmetélt és körülmetéletlen, barbár, szkitha, szolga, szabad, hanem minden és mindenekben a Krisztus.</verse>
				<verse number="12">Azért mint az Istennek választottai, szentek és szeretettek, öltsetek fel könyörületes szívet, jóságot, alázatosságot, szelídséget, hosszútűrést.</verse>
				<verse number="13">Szenvedjétek el egymást és bocsássatok meg egymásnak, ha valakinek valaki ellen panasza volna; amint az Úr is megbocsátott nektek, azon-képen ti is.</verse>
				<verse number="14">Mindezekhez még öltsétek fel a szeretetet, amely mindent tökéletesen összefog.</verse>
				<verse number="15">És a Krisztus békessége uralkodjék a ti szívetekben, hiszen erre hívattatok el az egy testben; és háládatosak legyetek.</verse>
				<verse number="16">A Krisztus beszéde lakozzék bennetek gazdagon, tanítsátok egymást minden bölcsességgel, és intsétek egymást zsoltárokkal, dicséretekkel, lelki énekekkel, és énekeljetek hálaadással szívetekben az Istennek.</verse>
				<verse number="17">És mindazt, amit cselekedtek szóval vagy tettel, mindent az Úr Jézus nevében cselekedjetek és adjatok hálát az Istennek, az Atyának ő általa.</verse>
				<verse number="18">Ti, asszonyok, engedelmeskedjetek férjeteknek, amint illik az Úrban.</verse>
				<verse number="19">Ti, férfiak, szeressétek feleségeteket és ne legyetek hozzájuk keserű szívűek.</verse>
				<verse number="20">Ti, gyermekek, engedelmeskedjetek szüleiteknek mindenben, mert ez kedves az Úrnak.</verse>
				<verse number="21">Ti, atyák, ne ingereljétek gyermekeiteket, hogy bátortalanokká ne legyenek.</verse>
				<verse number="22">Ti, szolgák, engedelmeskedjetek mindenben test szerint való uraitoknak, nem színből szolgálva, mint akik embereknek akarnak tetszeni, hanem őszinte szívvel az Úr félelmében.</verse>
				<verse number="23">Bármit tesztek, szívesen cselekedjétek, mint az Úrnak és nem embereknek,</verse>
				<verse number="24">hiszen tudjátok, hogy ti az Úrtól veszitek az örökség jutalmát: az Úr Krisztusnak szolgáljatok.</verse>
				<verse number="25">Mert aki vétkezik, vétkének büntetését veszi; és nincsen személyválogatás.</verse>
			</chapter>
			<chapter number="4">
				<verse number="1">Ti, urak, adjátok meg szolgáitoknak, ami igazságos és méltányos, mert tudjátok, hogy nektek is van Uratok a mennyben.</verse>
				<verse number="2">Az imádkozásban állhatatosak legyetek, vigyázzatok abban hálaadással;</verse>
				<verse number="3">imádkozzatok egyszersmind értünk is, hogy az Isten nyissa meg előttünk az ige ajtaját, hadd szólhassuk a Krisztus titkát, amelyért fogoly is vagyok,</verse>
				<verse number="4">hogy világossá tegyem azt úgy, amint hirdetnem kell.</verse>
				<verse number="5">A kívülvalók irányában bölcsen viselkedjetek. Az alkalmat áron is megvegyétek.</verse>
				<verse number="6">Beszédetek legyen mindenkor megnyerő, sóval fűszerezett, hogy tudjátok, miként kell kinek-kinek megfelelnetek.</verse>
				<verse number="7">Rólam mindent elmond nektek szeretett atyánkfia, Tihikus, a hű szolga és szolgatárs az Úrban;</verse>
				<verse number="8">Őt éppen azért küldtem hozzátok, hogy megtudjátok, mint vagyunk és hogy megvigasztalja szíveteket;</verse>
				<verse number="9">és vele együtt Onézimust, a hű és szeretett atyánkfiát, aki közületek való. Ők majd mindazt elmondják nektek, ami itt történt.</verse>
				<verse number="10">Köszönt titeket Arisztarkus, az én fogolytársam és Márk, Barnabás unokaöccse, (aki felől parancsot vettetek; ha hozzátok megy, fogadjátok be őt),</verse>
				<verse number="11">továbbá Jézus, akit Justusnak is hívnak. Egyedül ezek az én munkatársaim a zsidók közül az Isten országa hirdetésében, akik nekem vigasztalásomra voltak.</verse>
				<verse number="12">Köszönt titeket Epafrás, aki közületek való, Krisztus Jézus szolgája, és mindenkor tusakodik érettetek imádságaiban, hogy ti mint érett és meggyőződéses hívek megállhassatok mindabban, ami az Isten akarata.</verse>
				<verse number="13">Mert tanúságot teszek felőle, hogy sokat fárad érettetek és azokért, akik Laodiceában és Hierápolisban vannak.</verse>
				<verse number="14">Köszönt titeket Lukács, a szeretett orvos, és Démás.</verse>
				<verse number="15">Köszöntsétek az atyafiakat, akik Laodiceában vannak és Nimfást és az ő házánál levő gyülekezetet.</verse>
				<verse number="16">És mikor felolvasták nálatok ezt a levelet, gondoskodjatok, hogy a laodiceai gyülekezetben is felolvastassák; viszont a Laodiceából valót ti is olvassátok fel.</verse>
				<verse number="17">És mondjátok meg Arhippusnak: Legyen gondod a szolgálatra, amelyet vettél az Úrban, hogy azt betöltsed!</verse>
				<verse number="18">Én, Pál, írom ezt a köszöntést saját kezemmel. Emlékezzetek meg az én fogságomról! Kegyelem veletek!</verse>
			</chapter>
		</book>
		<book number="52">
			<chapter number="1">
				<verse number="1">Pál, Szilvánus és Timótheus, a thessalonikaiak gyülekezetének az Atya Istenben és az Úr Jézus Krisztusban: kegyelem néktek és békesség Istentől, a mi Atyánktól és az Úr Jézus Krisztustól.</verse>
				<verse number="2">Hálát adunk az Istennek mindenkor mindnyájatokért, megemlékezve rólatok imádságainkban,</verse>
				<verse number="3">szüntelen emlegetve a mi Istenünk és Atyánk előtt hitetek munkáját, szeretetetek fáradozását és a mi Urunk Jézus Krisztus felől való reménységetek állhatatosságát.</verse>
				<verse number="4">Tudjuk pedig, Istentől szeretett atyánkfial, hogy ő választott ki titeket,</verse>
				<verse number="5">mert a mi evangéliom-hirdetésünk közöttetek nemcsak szóval történt, hanem isteni erővel is, Szentlélekkel, is, teljes bizonyossággal is. Hiszen tudjátok, hogy milyenek voltunk közöttetek tiérettetek.</verse>
				<verse number="6">És ti a mi követőinkké lettetek és az Úréi, amikor befogadtátok az igét sokféle szorongattatás között a Szentlélek által ajándékozott örömmel,</verse>
				<verse number="7">és így minden hivőnek példaképévé lettetek Macedóniában és Ahájában.</verse>
				<verse number="8">Mert tőletek zendült ki az Úr beszéde nemcsak Macedóniában és Ahájában, hanem minden helyen elterjedt a híre a ti Istenbe vétett hiteteknek annyira, hogy szükségtelen arról bármit mondanunk.</verse>
				<verse number="9">Mert azok maguk hirdetik felőlünk, milyen volt a mi hozzátok való menetelünk és ti hogyan fordultatok el a bálványoktól az Istenhez, hogy az élő és igaz Istennek szolgáljatok,</verse>
				<verse number="10">és várjátok az égből az ő Fiát, akit feltámasztott a halálból, Jézust, aki megszabadít minket az eljövendő haragtól.</verse>
			</chapter>
			<chapter number="2">
				<verse number="1">Mert magatok tudjátok, atyámfiai, hogy a mi hozzátok való menetelünk nem volt hiábavaló;</verse>
				<verse number="2">sőt, noha előbb Filippiben szenvedtünk és bántalmaztak bennünket, amint tudjátok, a mi Istenünkben bátorságot nyertünk, hogy közöttetek is hirdessük az Isten evangéliumát sok tusakodással.</verse>
				<verse number="3">Mert a mi igehirdetésünk nem megtévesztésből, nem is tisztátalan szándékból ered, álnoksággal sem történik;</verse>
				<verse number="4">hanem amint az Isten arra méltatott minket, hogy ránk bízza az evangéliomot, úgy hirdetjük azt; nem azért, hogy embereknek tessünk, hanem az Istennek, aki vizsgálja a mi szívünket.</verse>
				<verse number="5">Mert amint tudjátok, sem hízelgő beszéddel, sem leplezett kapzsisággal nem léptünk fel soha, Isten a tanúnk;</verse>
				<verse number="6">sem emberektől való dicsőítést nem kerestünk sem tőletek, sem másoktól, holott mint Krisztus apostolai tekintélyünket érvényesíthettük volna.</verse>
				<verse number="7">De jószívvel forgolódtunk közöttetek, a-mint a dajka dajkálgatja az ő gyermekeit.</verse>
				<verse number="8">így megkedveltünk titeket, és készek voltunk közölni veletek nemcsak az Isten evangéliomát, hanem a magunk lelkét is, mivel megszerettünk titeket.</verse>
				<verse number="9">Hiszen emlékeztek, atyámfiai, a mi fáradozásunkra és bajlódásunkra; mert éjjel-nappal dolgoztunk és úgy hirdettük nektek az Isten evangéliumát, hogy senkit meg ne terheljünk közületek.</verse>
				<verse number="10">Ti vagytok a tanúink és az Isten, milyen szentül, igazán és feddhetetlenül éltünk közöttetek, akik hisztek.</verse>
				<verse number="11">Valamint azt is tudjátok, hogy miként az atya a gyermekeit, úgy intettünk és buzdítgattunk egyenként mindnyájatokat,</verse>
				<verse number="12">és kérve-kértünk titeket, hogy járjatok Istenhez méltóan, aki az ő országába és dicsőségébe hív titeket.</verse>
				<verse number="13">És ezért mi is szüntelen hálát adunk az Istennek, hogy mikor ti az Istennek általunk hirdetett beszédét vettétek, nem úgy fogadtátok azt, mint emberi beszédet, hanem mint az Isten beszédét, — aminthogy igazán az is, — amely munkálkodik is bennetek, hívőkben.</verse>
				<verse number="14">Mert ti, atyámfiai, nyomdokába léptetek az Isten gyülekezeteinek, amelyek Júdeában vannak, a Krisztus Jézusban, mivel ti is ugyanúgy szenvedtetek saját honfitársaitoktól, mint azok is a zsidóktól.</verse>
				<verse number="15">Ezek az Úr Jézust is, a prófétákat is megölték, minket is üldöznek; az Istennek nem tetszenek és minden embernek ellenségei;</verse>
				<verse number="16">mert akadályoznak minket abban, hogy prédikáljunk a pogányoknak, hogy üdvözüljenek. Így teszik teljessé mindenkor bűneiket; de végre utolérte őket az Isten haragja.</verse>
				<verse number="17">Mi pedig, atyámfiai, amint elszakadtunk tőletek, egy kis időre, — arcra igen, de szívre nem — annál buzgóbban, nagy vágyakozással igyekeztünk, hogy szemtől-szembe megláthassunk titeket.</verse>
				<verse number="18">Azért el is akartunk hozzátok menni, kivált én, Pál, egyszer is, kétszer is, de megakadályozott minket a Sátán.</verse>
				<verse number="19">Mert kicsoda a mi reménységünk vagy örömünk vagy dicsekvésünk koronája, a mi Urunk Jézus Krisztus előtt, az ő eljövetelekor? Vájjon nem ti is?</verse>
				<verse number="20">Bizony, ti vagytok a mi dicsőségünk és örömünk.</verse>
			</chapter>
			<chapter number="3">
				<verse number="1">Ezért mikor nem győztük már tovább türelemmel, jónak ítéltük, hogy magunk maradjunk Athénben,</verse>
				<verse number="2">és elküldöttük Timótheust, a mi atyánkfiát és Isten szolgáját a Krisztus evangéliumában, hogy erősítsen titeket és bátorítson hitetekben,</verse>
				<verse number="3">hogy senki meg ne tántorodjék e szorongattatások között. Mert ti magatok tudjátok, hogy erre rendeltettünk.</verse>
				<verse number="4">Mert mikor nálatok voltunk is, előre megmondtuk nektek, hogy szorongattatásban lesz részünk; amint meg is történt, hiszen tudjátok.</verse>
				<verse number="5">Azért én is, mivel tovább már nem győztem türelemmel, elküldtem őt, hogy tájékozódjam hitetekről, hogy valami módon nem kísértett-e meg titeket a kísértő és nem lett-e hiábavalóvá a mi munkánk?</verse>
				<verse number="6">Most pedig, mikor tőletek megérkezett hozzánk Timótheus, és örömhírt hozott nekünk hitetek és szeretetetek felől és arról, hogy mindenkor jó emlékezéssel vagytok irántunk, és látni kívántok minket, amint mi is titeket,</verse>
				<verse number="7">ezáltal, atyámfiai, minden szorongattatásunk és szükségünk mellett is a ti hitetek által megvigasztalódtunk felőletek;</verse>
				<verse number="8">mert most újra éledünk, ha ti erősek vagytok az Úrban.</verse>
				<verse number="9">Mert milyen hálával is fizethetünk az Istennek érettetek mindazért az örömért, amellyel örvendezünk miattatok a mi Istenünk előtt,</verse>
				<verse number="10">mikor éjjel-nappal nagy buzgón esedezünk, hogy megláthassuk orcátokat és kipótolhassuk hitetek hiányait.</verse>
				<verse number="11">Maga pedig az Isten, a mi Atyánk és a mi Urunk Jézus Krisztus egyengesse a mi utunkat tihozzátok!</verse>
				<verse number="12">Titeket pedig gyarapítson! az Úr és tegyen bővölködőkké a szeretetben egymás iránt és mindenki iránt, amilyenek vagyunk mi is irántatok,</verse>
				<verse number="13">hogy erősekké tegye szíveteket, feddhetetlenekké a szentségben, a mi Istenünk és Atyánk előtt, amikor eljön a mi urunk Jézus Krisztus minden ő Szentjével egyetemben.</verse>
			</chapter>
			<chapter number="4">
				<verse number="1">Továbbá pedig kérünk titeket, atyámfiai és intünk az Úr Jézusban, hogy mindinkább gyarapodjatok a szerint, amint tőlünk tanultátok, mimódon kell forgolódnotok és Istennek tetszenetek, — amint forgolódtok is.</verse>
				<verse number="2">Mert tudjátok, milyen rendelkezéseket szabtunk elétek az Úr Jézus által.</verse>
				<verse number="3">Mert ez az Isten akarata: a ti megszentelődéstek. Azért tartózkodjatok a paráznaságtól;</verse>
				<verse number="4">éljen mindegyikőtök szentségben és tisztességben feleségével,</verse>
				<verse number="5">nem bűnös vágy gerjedelmével, mint a pogányok, akik nem ismerik az Istent.</verse>
				<verse number="6">Senki ne vétkezzék és meg ne károsítsa bármiben is az ő atyjafiát; mert bosszút áll az Úr mindezekért, amint előbb mondtuk nektek és bizonyságot is tettünk.</verse>
				<verse number="7">Mert nem tisztátalanságra hívott el minket az Isten, hanem szentségre.</verse>
				<verse number="8">Aki azért megveti ezeket, nem embert vet meg, hanem az Istent, aki az ő Szentlelkét is adta a ti szívetekbe.</verse>
				<verse number="9">Az atyafiúi szeretetről pedig nem szükséges írnom nektek, mert titeket Isten maga tanított meg arra, hogy egymást szeressétek.</verse>
				<verse number="10">Sőt gyakoroljátok is azt mindamaz atyafiak iránt, akik egész Macedóniában vannak. Kérünk azonban titeket, atyámfiai, hogy mind inkább gyarapodjatok,</verse>
				<verse number="11">és becsületbeli dolognak tartsátok, hogy csendes életet folytassatok, a magatok dolgát végezzétek és tulajdon kezetekkel dolgozzatok, amint rendeltük nektek;</verse>
				<verse number="12">hogy a kívülvalók iránt tisztességesen viselkedjetek és senkire rá ne szoruljatok.</verse>
				<verse number="13">Nem akarjuk pedig, atyámfiai, hogy tudatlanságban legyetek azok felől, akik elaludtak, hogy ne bánkódjatok, mint a többiek, akiknek nincs reménységük.</verse>
				<verse number="14">Mivel pedig hisszük, hogy Jézus meghalt és feltámadott, ugyanúgy hisszük, hogy az Isten a Jézus által vele együtt elő hozza azokat is, akik elaludtak.</verse>
				<verse number="15">Mert ezt az Úr szavával mondjuk nektek, hogy mi, akik élünk és megmaradunk az Úr eljöveteléig, éppen nem előzzük meg azokat, akik elaludtak.</verse>
				<verse number="16">Mert maga az Úr fog leszállani az égből riadóval, arkangyal szavával és isteni kürtzengéssel és először azok támadnak fel, akik meghaltak a Krisztusban,</verse>
				<verse number="17">azután mi, akik élünk és megmaradtunk, azokkal együtt felhőkön ragadtatunk a levegőbe az Úr elé és így mindenkor az Úrral leszünk.</verse>
				<verse number="18">Vigasztaljátok azért egymást ezekkel a beszédekkel.</verse>
			</chapter>
			<chapter number="5">
				<verse number="1">Ennek idejéről és pillanatáról pedig, atyámfiai, nem szükséges írnom nektek,</verse>
				<verse number="2">mert ti magatok nagyon jól tudjátok, hogy az Úr napja úgy jön el, mint éjjel a tolvaj.</verse>
				<verse number="3">Mert mikor ezt mondják: Békesség, és biztonság! akkor jön rájuk hirtelen a veszedelem, mint a vajúdás a várandós asszonyra és semmiképpen meg nem menekülnek.</verse>
				<verse number="4">De ti, atyámfiai, nem vagytok sötétségben, hogy az a nap tolvajmódra lephetne meg titeket.</verse>
				<verse number="5">Mert ti mindnyájan a világosság fiai vagytok és a nappal fiai. Nem vagyunk az éjtszakáé, sem a sötétségé!</verse>
				<verse number="6">Ne is aludjunk tehát, mint a többiek, hanem legyünk éberek és józanok.</verse>
				<verse number="7">Mert az alvók éjjel alusznak, és a részegek éjjel részegednek meg.</verse>
				<verse number="8">Mi azonban, akik a nappal fiai vagyunk, legyünk józanok, magunkra véve a hit és szeretet páncélját, és sisak gyanánt az üdvösség reménységét.</verse>
				<verse number="9">Mert nem haragra rendelt minket az Isten, hanem hogy üdvösséget nyerjünk a mi Urunk Jézus Krisztus által,</verse>
				<verse number="10">aki meghalt értünk, hogy akár ébren vagyunk, akár alszunk, vele együtt éljünk.</verse>
				<verse number="11">Vigasztaljátok és építsétek azért egymást, amint cselekeszitek is.</verse>
				<verse number="12">Kérünk pedig titeket, atyámfiai, hogy becsüljétek meg azokat, akik fáradoznak közöttetek és elöljáróitok az Úrban és intenek titeket;</verse>
				<verse number="13">és munkájukért nagyon szeressetek őket. Egymással békességben éljetek.</verse>
				<verse number="14">Kérünk továbbá titeket, atyámfiai, intsétek a rendetleneket, bátorítsátok a félénk szívűeket, gyámolítsátok az erőtleneket, türelmesek legyetek mindenki iránt.</verse>
				<verse number="15">Vigyázzatok, hogy senki senkinek rosszért rosszal ne fizessen, hanem mindenkor jóra törekedjetek egymás iránt, és mindenki iránt.</verse>
				<verse number="16">Mindenkor örüljetek.</verse>
				<verse number="17">Szüntelen imádkozzatok.</verse>
				<verse number="18">Mindenben hálát adjatok; mert ez az Isten akarata számotokra Krisztus Jézusban.</verse>
				<verse number="19">A Lelket meg ne oltsátok.</verse>
				<verse number="20">A prófétálást meg ne vessétek.</verse>
				<verse number="21">Vizsgáljatok meg mindent, a jót tartsátok meg!</verse>
				<verse number="22">A gonosznak minden fajtájától tartózkodjatok.</verse>
				<verse number="23">Maga pedig a békesség Istene szenteljen meg titeket mindenestől; és mind szellemi, mind lelki, mind testi valótok teljes épségben őriztessék meg feddhetetlenül a mi Urunk Jézus Krisztus eljövetelére.</verse>
				<verse number="24">az, aki elhívott titeket és ő azt majd megcselekszi.</verse>
				<verse number="25">Atyámfiai, imádkozzatok érettünk.</verse>
				<verse number="26">Köszöntsetek minden atyafit szent csókkal.</verse>
				<verse number="27">Kérve kérlek titeket az Úrra, hogy ezt a levelet olvassátok fel minden atyánkfia előtt.</verse>
				<verse number="28">A mi Urunk Jézus Krisztus kegyelme legyen veletek</verse>
			</chapter>
		</book>
		<book number="53">
			<chapter number="1">
				<verse number="1">Pál, Szilvánus és Timótheus, a thessalonikaiak gyülekezetének Istenben, a mi Atyánkban és az Úr Jézus Krisztusban:</verse>
				<verse number="2">kegyelem nektek és békesség Istentől a mi Atyánktól és az Úr Jézus Krisztustól.</verse>
				<verse number="3">Mindenkor hálaadással tartozunk az Istennek, érettetek, atyámfiai, amint ez méltó is, mivel hitetek felettébb növekedik és mindnyájatokban bővölködik az egymás iránt való szeretet,</verse>
				<verse number="4">úgyhogy a ti állhatatosságotok és hitetek miatt mi magunk dicsekszünk veletek az Isten gyülekezeteiben, minden üldöztetéstek és szorongattatástok között, amelyeket szenvedtek:</verse>
				<verse number="5">bizonyságául az Isten igazságos ítéletének, hogy méltónak ítéltessetek az Isten országára, amelyért szenvedtek is.</verse>
				<verse number="6">Mert igazságos dolog az Isten előtt, hogy szorongattatással fizessen azoknak, akik titeket szorongatnak,</verse>
				<verse number="7">nektek pedig, akiket szorongatnak, nyugodalommal mivelünk együtt, mikor az Úr Jézus megjelenik az égből az ő hatalmának angyalaival,</verse>
				<verse number="8">tűznek lángjában. Akkor bosszút áll azokon, akik nem ismerik az Istent és akik nem engedelmeskednek a mi Urunk Jézus Krisztus evangéliumának;</verse>
				<verse number="9">akik örök pusztulással fognak lakolni az Úrnak orcájától és az ő hatalmának dicsőségétől,</verse>
				<verse number="10">mikor majd eljön, hogy megdicsőüljön az ő szentjeiben és csodáltassék mind azokban, akik ama napon hisznek, mivel hittetek a mi tanúbizonyságunknak,</verse>
				<verse number="11">Evégből imádkozunk is mindenkor érettetek, hogy a mi Istenünk tartson titeket méltóknak az elhívásra és töltsön be titeket a jóban való teljes gyönyörűséggel és a hitnek cselekedeteivel hatalmasan,</verse>
				<verse number="12">hogy megdicsőüljön bennetek a mi Urunk Jézus Krisztus neve és ti is őbenne, a mi Istenünknek és az Úr Jézus Krisztusnak kegyelméből.</verse>
			</chapter>
			<chapter number="2">
				<verse number="1">Kérünk pedig titeket, atyámfiai, a mi Urunk Jézus Krisztus eljövetelére és a mi hozzá való gyülekezésünkre,</verse>
				<verse number="2">hogy ne inogjatok meg hamar józan értelmetekben és meg ne rendüljetek se valami lélek által, se beszéd által, se nekünk tulajdonított levél által, mintha máris itt volna az Úr napja.</verse>
				<verse number="3">Ne csaljon meg titeket senki semmiképpen. Mert az a nap addig nem jön el, míg előbb be nem következik a hittől való elszakadás és meg nem jelenik az a törvénytipró, a kárhozat fia,</verse>
				<verse number="4">aki ellene támad és fölébe emeli magát mindennek, amit Istennek mondanak, vagy amit imádnak, úgyhogy maga ül be az Isten templomába és azt állítja, hogy ő Isten.</verse>
				<verse number="5">Nem emlékeztek rá, hogy mindezt megmondtam nektek, amikor még nálatok voltam?</verse>
				<verse number="6">És tudjátok mi az, ami most feltartóztatja, hogy majd megjelenjék a maga idejében.</verse>
				<verse number="7">Működik ugyan már titokban a törvénytiprás, csakhogy annak, aki azt most még feltartóztatja, el kell az útból tűnnie.</verse>
				<verse number="8">És akkor fog megjelenni ama törvénytipró, — akit az Úr Jézus megöl szájának leheletével és megsemmisít az ő dicsőséges eljövetelével; —</verse>
				<verse number="9">akinek eljövetele a Sátán munkája, a hazugság minden hatalmával, jelével és csodájával,</verse>
				<verse number="10">és az igazságtalanságnak mindenféle csalásával azok romlására, akik elvesznek; mivel nem voltak hajlandók szeretni az igazságot, hogy megtartassanak.</verse>
				<verse number="11">És ezért Isten erős tévelygést küld rájuk, hogy higgyenek a hazugságnak,</verse>
				<verse number="12">és így mindazok megítéltessenek, akik nem az igazságnak hittek, hanem az igazságtalanságban gyönyörködtek.</verse>
				<verse number="13">Mi pedig mindenkor hálaadással tartozunk Istennek érettetek, atyámfiai, akiket szeret az Úr, hogy titeket Isten mint zsengét kiválasztott az üdvösségre, a Lélek által való megszentelésben és az igazságba vetett hitben.</verse>
				<verse number="14">Erre el is hívott titeket a mi evangéliomunk által, a mi Urunk Jézus Krisztus dicsőségének elvételére.</verse>
				<verse number="15">Ezért is, atyámfiai, legyetek állhatatosak és tartsátok meg azokat a rendeléseket, amelyeket tanultatok akár beszédünkből, akár levelünkből.</verse>
				<verse number="16">Maga pedig a mi Urunk Jézus Krisztus- és az Isten, a mi Atyánk, aki szeretett minket és kegyelméből örök vigasztalással és jó reménységgel ajándékozott meg,</verse>
				<verse number="17">vigasztalja meg a ti szíveteket és erősítsen meg titeket minden jócselekedetben és beszédben.</verse>
			</chapter>
			<chapter number="3">
				<verse number="1">Végezetre imádkozzatok érettünk, atyámfiai, hogy az Úr beszéde terjedjen és dicsőíttessék, mint közöttetek is,</verse>
				<verse number="2">és hogy megmeneküljünk a rossz és gonosz emberektől. Mert nem mindenkié a hit!</verse>
				<verse number="3">De hű az Úr, aki megerősít titeket és megőriz a gonosztól.</verse>
				<verse number="4">Bizodalmunk van az Úrban felőletek, hogy megteszitek és meg is fogjátok tenni mindazt, amit parancsolunk.</verse>
				<verse number="5">Az Úr pedig igazgassa szíveteket az Isten iránt való szeretetre és a Krisztusban való állhatatosságra.</verse>
				<verse number="6">A mi Urunk Jézus Krisztus nevében pedig elrendeljük nektek, atyámfiai, hogy tartsátok magatokat távol mindazoktól az atyafiaktól, akik rendetlenül élnek és nem a szerint a rendelés szerint, amelyet tőlünk kaptatok.</verse>
				<verse number="7">Magatok is tudjátok, hogyan kell minket követnetek, mivel mi nem viselkedtünk közöttetek rendetlenül,</verse>
				<verse number="8">sem senkinek kenyerét ingyen nem ettük, hanem fáradsággal és megerőltetéssel éjjel-nappal dolgoztunk, hogy közületek senkinek se legyünk terhére.</verse>
				<verse number="9">Nem azért, mintha nem volna rá jogunk, hanem hogy magunkat például állítsuk elétek, hogy minket kövessetek.</verse>
				<verse number="10">Mert akkor is, amikor nálatok voltunk, azt rendeltük nektek: ha valaki nem akar dolgozni, ne is egyék.</verse>
				<verse number="11">Mert azt halljuk, hogy közületek némelyek rendetlenül élnek, nem hasznos, hanem haszontalan dolgokat cselekesznek.</verse>
				<verse number="12">Az ilyeneknek pedig rendeljük, és kérjük őket a mi Urunk Jézus Krisztusra, hogy csendben munkálkodva a maguk kenyerét egyék.</verse>
				<verse number="13">Ti pedig, atyámfiai, meg ne restüljetek a jónak cselekvésében.</verse>
				<verse number="14">Ha pedig valaki nem engedelmeskedik a mi levél útján küldött beszédünknek, azt jegyezzétek meg: ne legyen hozzá közötök, hogy megszégyenüljön.</verse>
				<verse number="15">De ne tartsátok ellenségnek, hanem intsétek, mint atyátokfiát.</verse>
				<verse number="16">Maga a békesség Ura adjon nektek mindenkor mindenekben békességet. Az Úr legyen mindnyájatokkal!</verse>
				<verse number="17">A köszöntést én, Pál, írom saját kezemmel, ami ismertető jegye minden levelemnek, így írok.</verse>
				<verse number="18">A mi Urunk Jézus Krisztus kegyelme legyen mindnyájatokkal!</verse>
			</chapter>
		</book>
		<book number="54">
			<chapter number="1">
				<verse number="1">Pál Krisztus Jézus apostola, Istennek, a mi megtartónknak és a Krisztus Jézusnak, a mi reménységünknek rendeléséből,</verse>
				<verse number="2">Timótheusnak, a hitben igazi fiamnak: kegyelem, irgalom, békesség Istentől a mi Atyánktól, és Krisztus Jézustól, a mi Urunktól.</verse>
				<verse number="3">Amint Macedóniába menetelemkor kértelek, hogy maradj Efezusban, úgy kérlek most, parancsold meg némelyeknek, hogy ne tanítsanak hamis tanítást,</verse>
				<verse number="4">se mesékkel és végnélküli nemzetségtáblázatokkal ne foglalkozzanak, mert ezek vitatkozásokat támasztanak inkább, mintsem hitből fakadó, Istennek tetsző sáfárkodást.</verse>
				<verse number="5">A parancsolat célja pedig a tiszta szívből, jó lelkiismeretből és képmutatás nélküli hitből származó szeretet.</verse>
				<verse number="6">Ezektől némelyek eltévelyedtek, hiábavaló beszédre hajlottak;</verse>
				<verse number="7">törvénytanítók akarnak lenni, bár nem értik, sem amiket beszélnek, sem amiket erősítgetnek.</verse>
				<verse number="8">Tudjuk pedig, hogy a törvény jó, ha valaki a törvénynek megfelelően él azzal,</verse>
				<verse number="9">és megérti, hogy a törvény nem az igazért adatott, hanem a törvénytiprókért és engedetlenekért, az istentelenekért és bűnösökért, a gonoszokért és latrokért, az apagyilkosokért és anyagyilkosokért, az emberölőkért,</verse>
				<verse number="10">paráznákért, fajtalanokért, emberrablókért, hazugokért, hamisan esküvőkért és ami csak az egészséges tanítással ellenkezik, —</verse>
				<verse number="11">a boldog Isten dicsőségének evangélioma szerint, amely rámbízatott.</verse>
				<verse number="12">Hálát adok a Krisztus Jézusnak, a mi Urunknak, aki engem megerősített, mert hűnek ítélt, szolgálatára rendelt,</verse>
				<verse number="13">jóllehet, előbb káromoltam, üldöztem és bántalmaztam őt; de könyörült rajtam, mert tudatlanul cselekedtem hitetlenségben;</verse>
				<verse number="14">és szerfelett megsokasodott rajtam a mi Urunk kegyelme a Krisztus Jézusban való hittel és szeretettel.</verse>
				<verse number="15">Igaz beszéd ez és teljes elfogadásra méltó, hogy Krisztus Jézus azért jött a világra, hogy megtartsa a bűnösöket, akik közül első vagyok én.</verse>
				<verse number="16">De azért könyörült rajtam, hogy Jézus Krisztus elsősorban bennem mutassa meg az ő teljes hosszútűrését, hogy példaképe legyek azoknak, akik majd hisznek őbenne az örök életre.</verse>
				<verse number="17">Az örökkévaló királynak pedig, a halhatatlan, láthatatlan egy Istennek tisztesség és dicsőség örökkön-örökké! Ámen.</verse>
				<verse number="18">Ezt a parancsolatot azért kötöm lelkedre, fiam, Timótheus, a rád vonatkozó korábbi jövendölések szerint, hogy azokkal megerősödve harcold a nemes harcot,</verse>
				<verse number="19">tartsd meg a hitet és a jó lelkiismeretet, amelyet némelyek elvetettek és ezért a hit dolgában hajótörést szenvedtek.</verse>
				<verse number="20">Ezek közül való Himenéus és Sándor, akiket átadtam a Sátánnak, hadd fenyíttessenek meg, hogy ne káromolják az Istent.</verse>
			</chapter>
			<chapter number="2">
				<verse number="1">Intelek azért mindenek előtt, hogy tartassanak könyörgések, imádságok, esedezések, hálaadások minden emberért,</verse>
				<verse number="2">királyokért és minden feljebbvalóért, hogy nyugodt és csendes életet éljünk, teljes istenfélelemmel és tisztességgel.</verse>
				<verse number="3">Ez jó és kedves a mi megtartó Istenünk előtt,</verse>
				<verse number="4">aki azt akarja, hogy minden ember üdvözüljön és az igazság megismerésére eljusson.</verse>
				<verse number="5">Mert egy az Isten, egy a közbenjáró is Isten és az emberek között, az ember Krisztus Jézus,</verse>
				<verse number="6">aki önmagát adta váltságul mindenkiért, mint tanúbizonyság az Istentől rendelt időben.</verse>
				<verse number="7">Erre rendeltettem én evangéliom hirdetőül és apostolul, — igazat mondok, nem hazudom, — pogányok tanítójául rendeltettem hitben és igazságban.</verse>
				<verse number="8">Akarom azért, hogy a férfiak imádkozzanak minden helyen, tiszta kezeket emelve fel harag és kételkedés nélkül.</verse>
				<verse number="9">Hasonlóképen az asszonyok tisztes öltözetben, szemérmetességgel és mértékletességgel ékesítsék magukat, ne hajfonatokkal és arannyal vagy gyöngyökkel vagy drága öltözettel,</verse>
				<verse number="10">hanem — amint illik az Isten félelmében járó asszonyokhoz, — jócselekedetekkel.</verse>
				<verse number="11">Az asszony csendességben tanuljon, teljes engedelmességgel.</verse>
				<verse number="12">Az asszonynak pedig nem engedem meg, hogy tanítson, sem hogy a férfiún uralkodjék, hanem legyen csendességben.</verse>
				<verse number="13">Mert Ádám teremtetett először, azután Éva.</verse>
				<verse number="14">És nem Ádám csalatott meg, hanem az asszony csalatott meg és bűnbe esett;</verse>
				<verse number="15">mindazáltal üdvözül, mivel gyermekeket szül, ha megmaradnak a hitben és szeretetben és a szent életben mértékletességgel.</verse>
			</chapter>
			<chapter number="3">
				<verse number="1">Igaz beszéd ez: ha valaki püspökségre törekszik, jó munkát kíván.</verse>
				<verse number="2">A püspöknek azért feddhetetlennek kell lennie; legyen egyfeleségű férfi, józan, higgadt, tiszteletreméltó, vendégszerető, a tanításra alkalmas,</verse>
				<verse number="3">nem részeges, nem verekedő, hanem szelíd, békeszerető, nem kapzsi;</verse>
				<verse number="4">aki a maga házát jól igazgatja, gyermekeit tisztességtudó engedelmességben tartja.</verse>
				<verse number="5">(Ha pedig valaki a saját házát nem tudja, igazgatni, hogyan visel gondot az Isten egyházára?)</verse>
				<verse number="6">Ne újonnan megtért ember legyen, hogy felfuvalkodva, az ördöggel egy kárhozatba ne essék.</verse>
				<verse number="7">Szükséges pedig, hogy jó bizonysága is legyen a kívüllevőktől, hogy szidalom ne érje és az ördög tőrébe ne essék.</verse>
				<verse number="8">A diakónusok hasonlóképen tisztességesek legyenek, nem kétnyelvűek, nem sok borivásba merültek, nem rút nyereségre vágyók,</verse>
				<verse number="9">hanem olyanok, akikben megvan a hit titka tiszta lelkiismerettel.</verse>
				<verse number="10">De ezeket is először meg kell vizsgálni és csak akkor szolgáljanak, ha feddhetetlenek.</verse>
				<verse number="11">Feleségeik hasonlóképen tisztességesek legyenek, nem rágalmazók, józanok, mindenben hűek.</verse>
				<verse number="12">A diakónusok egyfeleségű férfiak legyenek, akik gyermekeiket és tulajdon házukat jól igazgatják,</verse>
				<verse number="13">mert akik jól szolgálnak, szép tisztességet szereznek maguknak és nagy bátorsággal hirdethetik a Jézus Krisztusba vetett hitet.</verse>
				<verse number="14">Ezeket abban a reményben írom neked, hogy hamarosan elmegyek hozzád.</verse>
				<verse number="15">De ha késném, legalább tudod, hogyan kell forgolódnod az Isten házában, amely az élő Isten egyháza, az igazság oszlopa és erőssége.</verse>
				<verse number="16">Minden bizonnyal nagy a kegyesség eme titka: Aki megjelent testben, igazoltatott a Lélek által; megjelent az angyaloknak; prédikálták a pogányok közt; hittek benne a világon; felvitetett dicsőségben. (A 16. versben az Aki szó helyett egyes régi kéziratokban Isten szó olvasható.)</verse>
			</chapter>
			<chapter number="4">
				<verse number="1">A Lélek pedig világosan mondja, hogy az utolsó időkben némelyek elszakadnak a hittől, mert hitető lelkekre és ördögök tanításaira figyelnek,</verse>
				<verse number="2">hazug emberek képmutatása következtében, akiket megbélyegzett saját. lelkiismeretük.</verse>
				<verse number="3">Ezek tiltják a házasságot, tartózkodást követelnek bizonyos ételektől, amelyeket az Isten azért teremtett, hogy hálaadással élvezzék azokat a hivők és azok, akik megismerték az igazságot.</verse>
				<verse number="4">Mert amit Isten teremtett, jó, és semmi sem megvetendő, ha hálaadással élnek vele,</verse>
				<verse number="5">mert megszenteli az Isten igéje és a könyörgés.</verse>
				<verse number="6">Ha ezeket tanítod az atyafiaknak, jó szolgája leszel Krisztus Jézusnak és annak a hitnek és igaz tanításnak beszédeivel táplálkozol, amelyet követtél.</verse>
				<verse number="7">A szentségtelen és vénasszonyos meséket pedig utasítsd el. Ellenben gyakorold magadat a kegyességben.</verse>
				<verse number="8">Mert a test sanyargatásának kevés a haszna, a kegyesség ellenben mindenre hasznos, mert megvan benne a jelen és jövendő élet ígérete.</verse>
				<verse number="9">Igaz beszéd ez és méltó, hogy mindenképen elfogadjuk.</verse>
				<verse number="10">Mert azért fáradunk és küzdünk, mivel reménységünket az élő Istenbe vetettük, aki minden embernek megtartója, kiváltképpen a hívőknek.</verse>
				<verse number="11">Ezeket hirdesd és tanítsd.</verse>
				<verse number="12">Senki meg ne vessen téged ifjúságod miatt, hanem légy példa a hívőknek a beszédben, a magaviseletben, a szeretetben, a hitben, a tisztaságban.</verse>
				<verse number="13">Amíg odaérkezem, legyen gondod a Szentírás felolvasására, az intésre és tanításra.</verse>
				<verse number="14">Ne hanyagold el a benned levő kegyelmi ajándékot, amelyben prófétai szó által részesültél, mikor a vének rád tették a kezüket.</verse>
				<verse number="15">Ezekre legyen gondod, ezekben élj, hogy előhaladásod mindenki előtt nyilvánvaló legyen.</verse>
				<verse number="16">Vigyázz magadra és a tanításra; maradj meg ezekben, mert ha ezt cselekszed, mind magadat megtartod, mind hallgatóidat.</verse>
			</chapter>
			<chapter number="5">
				<verse number="1">Idősebb férfit ne dorgálj meg, hanem intsd, mint atyádat; a fiatalabbakat, mint öcséidet,</verse>
				<verse number="2">az idősebb asszonyokat, mint anyádat, a fiatalabbakat, mint húgaidat, teljes tisztasággal.</verse>
				<verse number="3">Tiszteld az özvegyeket, akik valóban özvegyek.</verse>
				<verse number="4">Ha pedig valamely özvegyasszonynak gyermekei vagy unokái vannak, tanulják meg, hogy első sorban családjuk iránt legyenek szeretettel és szüleiknek háládatossággal fizessenek, mert ez kedves Isten előtt.</verse>
				<verse number="5">A valóban özvegy és magára maradt asszony pedig reménységét az Istenbe veti és könyörgésekben és imádságokban foglalatos éjjel és nappal.</verse>
				<verse number="6">Amelyik pedig dőzsöl, bár él, halott.</verse>
				<verse number="7">Ezeket is kösd lelkükre, hogy feddhetetlenek legyenek.</verse>
				<verse number="8">Ha pedig valaki az övéiről és főképpen az ő házanépéről gondot nem visel, az megtagadta a hitet és rosszabb a hitetlennél.</verse>
				<verse number="9">Az özvegyasszonyok közé olyant szabad bejegyezni, aki nincs hatvan éven alul, aki egy férfi felesége volt,</verse>
				<verse number="10">akinek jócselekedetei miatt jó bizonysága van, ha gyermekeket nevelt, ha vendéglátó volt, ha a szentek lábait megmosta, ha a nyomorultakon segített, ha mindenféle jócselekedetet gyakorolt.</verse>
				<verse number="11">A fiatalabb özvegyeket pedig ne jegyezd be, mert ha gerjedeznek Krisztus ellenére, férjhez akarnak menni.</verse>
				<verse number="12">Ezek ítélet alá esnek, mivel első fogadalmukat megszegték.</verse>
				<verse number="13">Egyszersmind pedig megtanulják a semmittevést a házról-házra való járással; sőt nemcsak a semmittevést hanem a fecsegést is és a más dolgába avatkozást és olyanokat beszélnek, amiket nem kellene.</verse>
				<verse number="14">Azt akarom tehát, hogy a fiatalabbak menjenek férjhez, szüljenek gyermekeket, vezessenek háztartást és semminemű alkalmat ne adjanak ellenfeleinknek a megszólásra.</verse>
				<verse number="15">(Mert némelyek már elhajlottak a Sátánhoz.)</verse>
				<verse number="16">Ha valamely hívő asszonynak ilyen özvegy rokonai vannak, segítse azokat úgy, hogy ne terheljék meg a gyülekezetet, hanem hogy az segíthesse azokat, akik valóban özvegyek.</verse>
				<verse number="17">A jól forgolódó presbitereket kettős tisztességre kell méltatni, főképen azokat, akik az igehirdetésben és tanításban fáradoznak.</verse>
				<verse number="18">Mert azt mondja az Írás: A nyomtató ökörnek ne kösd be a száját és: A munkás méltó a maga jutalmára.</verse>
				<verse number="19">Presbiter ellen ne fogadj el vádat, csak két vagy három tanú szavára.</verse>
				<verse number="20">Azokat, akik vétkeikben megmaradnak, mindenki előtt fedd meg, hogy a többiekben is félelem támadjon.</verse>
				<verse number="21">Kérve-kérlek az Istenre, Krisztus Jézusra és a választott angyalokra, hogy ezeket tartsd meg kedvezés nélkül, semmit se cselekedjél részrehajlásból.</verse>
				<verse number="22">A kézrátételt el ne hirtelenkedd, se ne légy részes mások bűneiben; őrizd meg magadat tisztán.</verse>
				<verse number="23">Ezután ne csak vizet igyál, hanem élj kevés borral gyomrod és gyakori gyengélkedésed miatt.</verse>
				<verse number="24">Némely emberek bűnei nyilvánvalók, előttük mennek az ítéletre; némelyeknek viszont utánuk mennek.</verse>
				<verse number="25">Hasonlóképen a jócselekedetek is nyilvánvalók; s amelyek nem olyanok, azok sem rejthetők el.</verse>
			</chapter>
			<chapter number="6">
				<verse number="1">Mindazok, akik szolgaság igája alatt vannak, az uraikat teljes tiszteletre méltóknak tartsák, hogy az Isten nevét és a tanítást ne káromolják.</verse>
				<verse number="2">Akiknek pedig hivő uraik vannak, ne becsüljék őket kevésre azért, mivel atyánkfiai, hanem annál buzgóbban szolgáljanak nekik, mivel hívők és Isten szerettei, akik a joltevésben buzgólkodnak. Ezekre tanítsd és intsd őket.</verse>
				<verse number="3">Ha valaki másképen tanít és nem fogadja el a mi Urunk Jézus Krisztus egészséges beszédeit és a kegyességnek megfelelő tanítást,</verse>
				<verse number="4">az felfuvalkodott, aki semmit sem ért, hanem kedveli a vitatkozásokat, a szőrszálhasogatást, ezekből irigység, viszálykodás, káromlás, rosszakaratú gyanúsítások származnak.</verse>
				<verse number="5">Ezek megbomlott elméjű és az igazságtól megfosztott emberek hiábavaló torzsalkodásai, akik a kegyességet nyerészkedés eszközének tekintik.</verse>
				<verse number="6">Valóban nagy nyereség a kegyesség megelégedéssel;</verse>
				<verse number="7">mert semmit sem hoztunk a világra, semmit sem vihetünk ki belőle.</verse>
				<verse number="8">De ha van élelmünk és ruházatunk, elégedjünk meg vele.</verse>
				<verse number="9">Akik pedig meg akarnak gazdagodni, kísértésbe, tőrbe és sok esztelen és káros kívánságba esnek, amelyek az embereket veszedelembe és romlásba döntik.</verse>
				<verse number="10">Mert minden rossznak gyökere a pénz szerelme, mely után sóvárogva némelyek eltévelyedtek a hittől és magukat sok fájdalommal szögezték át.</verse>
				<verse number="11">De te, istennek embere, ezeket kerüld. Ellenben törekedjél igazságra, kegyességre, hitre, szeretetre, állhatatosságra, szelídségre.</verse>
				<verse number="12">Harcold meg a hit nemes harcát, ragadd meg az örök életet, amelyre elhívattál és amelyről vallást tettél szép vallástétellel sok tanú előtt.</verse>
				<verse number="13">Meghagyom neked Isten színe előtt, aki a mindenséget élteti, és a Krisztus Jézus előtt, aki Poncius Pilátus alatt szép vallástétellel tett bizonyságot,</verse>
				<verse number="14">hogy tartsd meg a parancsolatot szeplőtelenül, feddhetetlenül, a mi Urunk Jézus Krisztus megjelenéséig,</verse>
				<verse number="15">amit a maga idejében megmutat a boldog és egyedül hatalmas Isten, a királyok Királya és uraknak Ura,</verse>
				<verse number="16">akié egyedül a halhatatlanság, aki hozzáférhetetlen világosságban lakozik, akit az emberek közül senki nem látott, és nem is láthat: övé a tisztesség és örökké való hatalom. Ámen.</verse>
				<verse number="17">Azoknak pedig, akik gazdagok a mostani világban, parancsold meg, hogy ne fuvalkodjanak fel, és ne a bizonytalan gazdagságban, hanem az élő Istenben reménykedjenek, aki bőségesen megad nekünk mindent a mi tápláltatásunkra;</verse>
				<verse number="18">tegyenek jót, legyenek gazdagok a jócselekedetekben, legyenek szíves adakozók, javaikat közlők,</verse>
				<verse number="19">és jó alapul a jövőre gyűjtsenek kincset maguknak, hogy megragadják az igazi életet.</verse>
				<verse number="20">Óh Timótheus, őrizd meg a rádbízottakat, fordulj el a szentségtelen üres beszédektől és azoktól az ellenvetésektől, melyeket hamisan ismeretnek neveznek.</verse>
				<verse number="21">Akik ezt vallják, a hitükben eltévelyedtek. Kegyelem veletek</verse>
			</chapter>
		</book>
		<book number="55">
			<chapter number="1">
				<verse number="1">Pál, Krisztus Jézus apostola, Isten akaratából, a Krisztus Jézusban való élet ígérete szerint,</verse>
				<verse number="2">Timótheusnak, szeretett gyermekemnek: kegyelem, irgalom, békesség az Atya Istentől és a Krisztus Jézustól, a mi Urunktól.</verse>
				<verse number="3">Hálát adok az Istennek, akinek szolgálok őseimtől fogva tiszta lelkiismerettel, amikor szüntelen gondolok rád könyörgéseimben éjjel és nappal,</verse>
				<verse number="4">mivel kívánlak téged látni és megemlékezem könnyhullatásodról, hogy beteljesedjem örömmel.</verse>
				<verse number="5">Eszembe jutott ugyanis a te képmutatás nélkül való hited, amely először nagyanyádban, Lóisban lakozott, majd anyádban, Eunikében, és meg vagyok győződve arról, hogy megvan benned is.</verse>
				<verse number="6">Ezért emlékeztetlek téged, hogy gerjeszd fel az Isten kegyelmi ajándékát, amely kezem rádtétele által van meg benned.</verse>
				<verse number="7">Mert nem félénkség lelkét adta nekünk az Isten, hanem erőnek, szeretetnek és józanságnak Lelkét.</verse>
				<verse number="8">Ne szégyeld azért a mi Urunkról való bizonyságtevést, sem engem, az ő foglyát, hanem szenvedj velem együtt az evangéliomért az Isten által adott erővel,</verse>
				<verse number="9">aki megtartott minket és szent hívással hívott, nem a mi cselekedeteink alapján, hanem az ő saját végzése és kegyelme szerint, amely nekünk Krisztus Jézusban adatott örök időknek előtte,</verse>
				<verse number="10">de nyilvánvalóvá most lett, a mi megtartónknak, Krisztus Jézusnak megjelenése által, aki a halált eltörölte, az életet és romolhatatlanságot pedig világosságra hozta az evangéliom által.</verse>
				<verse number="11">Ennek tétettem én hirdetőjévé, apostolává és tanítójává.</verse>
				<verse number="12">Emiatt szenvedem ezeket is, de nem szégyenlem; mert tudom, kinek hittem, és bizonyos vagyok benne, hogy ő a rám bízott kincset meg tudja őrizni ama napra.</verse>
				<verse number="13">Az egészséges beszédek példájának azokat tartsd, amiket éntőlem hallottál a Krisztus Jézusban való hitben és szeretetben.</verse>
				<verse number="14">A rádbízott drága kincset őrizd meg a bennünk lakozó Szentlélek által.</verse>
				<verse number="15">Azt tudod, hogy az Ázsiában levők mindnyájan elfordultak tőlem, akik közül való Figelus és Hermogenes.</verse>
				<verse number="16">Az Úr legyen irgalmas Onéziforus házanépéhez, mert gyakorta megvidámított engem és bilincseimet nem szégyelte,</verse>
				<verse number="17">sőt mikor Rómában volt, buzgón keresett engem, meg is talált.</verse>
				<verse number="18">Az Úr engedje meg neki, hogy irgalmat találjon az Úrnál ama napon! — És hogy milyen nagy szolgálatot tett Efezusban, te tudod legjobban.</verse>
			</chapter>
			<chapter number="2">
				<verse number="1">Te azért, fiam, erősödjél meg a Krisztus Jézusban való kegyelemben;</verse>
				<verse number="2">és amiket tőlem hallottál sok tanú jelenlétében, azokat bízd hű emberekre, akik mások tanítására is alkalmasak lesznek.</verse>
				<verse number="3">Hordozd velem együtt küzdelmes szolgálatunk terhét, mint Krisztus Jézus jó vitéze,</verse>
				<verse number="4">Egy harcoló katona sem elegyedik bele a mindennapi élet dolgaiba, hogy tessék annak, aki zsoldjába fogadta.</verse>
				<verse number="5">Mert ha valaki versenypályán küzd is, nem nyer koszorút, csak ha szabályszerűen küzd.</verse>
				<verse number="6">A dolgozó földművesnek kell először a termésből részesülnie.</verse>
				<verse number="7">Fontold meg, amit mondok; mert az Úr mindenben értelmet ad majd neked.</verse>
				<verse number="8">Emlékezzél meg a halálból feltámadott Jézus Krisztusról, aki Dávid magvából való az én evangéliomom szerint,</verse>
				<verse number="9">amelyért még fogságot is szenvedek, mint valami gonosztevő; de az Isten beszédét nem lehet bilincsbe verni.</verse>
				<verse number="10">Azért mindent elszenvedek a választottakért, hogy ők is elnyerjék az üdvösséget a Krisztus Jézusban az örök dicsőséggel együtt.</verse>
				<verse number="11">Igaz beszéd ez. Mert ha vele együtt meghaltunk, vele együtt élni is fogunk.</verse>
				<verse number="12">Ha tűrünk, vele együtt fogunk uralkodni is; ha megtagadjuk, ő is megtagad minket;</verse>
				<verse number="13">ha hűtelenek vagyunk is, ő hű marad: ő magát meg nem tagadhatja.</verse>
				<verse number="14">Ezekre emlékeztesd, kérve-kérd őket az Isten színe előtt, hogy ne vitatkozzanak haszontalanul a hallgatók romlására.</verse>
				<verse number="15">Igyekezzél, hogy mint kipróbált ember állj Isten szolgálatára, mint oly munkás, aki nem vall szégyent, aki helyesen fejtegeti az igazság beszédét.</verse>
				<verse number="16">A szentségtelen üres fecsegőket pedig kerüld, mert ezek mind mélyebbre süllyednek az istentelenségben,</verse>
				<verse number="17">és beszédük úgy terjed, mint a rákfekély; közülük való Himenéus és Filétus,</verse>
				<verse number="18">akik az igazság mellől eltévelyedtek, mikor azt állították, hogy a feltámadás már megtörtént és ezzel megzavarják némelyek hitét.</verse>
				<verse number="19">Mindazáltal megáll az Istennek erős fundamentuma, amelynek pecséte ez: Ismeri az Úr az övéit; és: Álljon el a gonoszságtól mindaz, aki az Úr nevét vallja!</verse>
				<verse number="20">Nagy házban pedig nemcsak arany- és ezüstedények vannak, hanem fa- és cserépedények is. Amazok ékességre, emezek közönséges használatra valók.</verse>
				<verse number="21">Ha tehát valaki ez utóbbiaktól magát tisztán tartja, ékességre való edény lesz, megszentelt és a gazdának hasznos, minden jócselekedetre alkalmas.</verse>
				<verse number="22">Az ifjúkori kívánságokat pedig kerüld; de törekedjél igazságra, hitre, szeretetre, békességre azokkal együtt, akik segítségül hívják az Urat tiszta szívből.</verse>
				<verse number="23">A balga és értelmetlen vitatkozásokat pedig kerüld, hiszen tudod, hogy azok csak torzsalkodást szülnek.</verse>
				<verse number="24">Az Úr szolgájának pedig nem illik torzsalkodni, hanem legyen mindenkihez nyájas, tanításra alkalmas és türelmes,</verse>
				<verse number="25">aki szelíden fenyíti az ellenszegülőket, hátha az Isten megadja egyszer nekik, hogy megtérjenek, megismerjék az igazságot,</verse>
				<verse number="26">és kiszabaduljanak az ördög tőréből, aki foglyul ejtette őket az ő akaratának teljesítésére.</verse>
			</chapter>
			<chapter number="3">
				<verse number="1">Azt pedig tudd meg, hogy az utolsó napokban nehéz idők következnek.</verse>
				<verse number="2">Az emberek ugyanis magukat fogják szeretni, pénzsóvárak lesznek, kérkedők, kevélyek, istenkáromlók, szüleik iránt engedetlenek hálátlanok, istentelenek,</verse>
				<verse number="3">szeretetlenek, kérlelhetetlenek, rágalmazók, mértéktelenek, féktelenek, a jónak nem kedvelői,</verse>
				<verse number="4">árulók, elvetemedettek, felfuvalkodottak, élvezetet hajhászok inkább mint Istent szeretők.</verse>
				<verse number="5">Az ilyeneknél ugyan megvan a kegyesség látszata, de annak erejét megtagadják. Ezeket kerüld.</verse>
				<verse number="6">Mert közülök valók azok, akik belopakodnak a házakba és foglyul ejtik a bűnökkel terhelt és sokféle vágytól űzött asszonynépet,</verse>
				<verse number="7">akik mindenkor tanulnak ugyan, de az igazság megismerésére soha el nem juthatnak.</verse>
				<verse number="8">És amint Jánnes és Jámbres elleneszegültek Mózesnek, úgy ezek is elleneszegülnek az igazságnak: romlott gondolkozású és hit dolgában megbízhatatlan emberek.</verse>
				<verse number="9">De nem jutnak messzire, mert esztelenségük nyilvánvaló lesz mindenki előtt, amint amazoké is az lett.</verse>
				<verse number="10">Te azonban az én tanításomat követted, az én életmódomat, szándékomat, hitemet, hosszútűrésemet, szeretetemet, állhatatosságomat,</verse>
				<verse number="11">üldöztetéseimet, szenvedéseimet, amelyek rajtam Antiókhiában, Ikóniuniban, Lisztrában estek, milyen nagy üldöztetéseket szenvedtem! — de mindezekből megszabadított engem az Úr.</verse>
				<verse number="12">De hiszen mindazok, akik kegyesen akarnak élni Krisztus Jézusban, üldöztetni fognak.</verse>
				<verse number="13">A gonosz emberek pedig és az ámítók még tovább mennek a rosszaságban, csalva és megcsalatva.</verse>
				<verse number="14">De te maradj meg mindabban, amit tanultál és amiről meggyőződtél, mert tudod, kitől tanultad.</verse>
				<verse number="15">és mert gyermekségedtől fogva ismered a szent írásokat, amelyek téged bölccsé tehetnek az üdvösségre a Krisztus Jézusban való hit által.</verse>
				<verse number="16">Az Istentől ihletett teljes Írás hasznos a tanításra, a feddésre, a megjobbításra és az igazságban való nevelésre,</verse>
				<verse number="17">hogy tökéletes legyen az Isten embere, felkészítve minden jócselekedetre.</verse>
			</chapter>
			<chapter number="4">
				<verse number="1">Kérve kérlek az Isten és a Krisztus Jézus színe előtt, aki ítélni fog élőket és holtakat az ő eljövetelekor és az ő országában,</verse>
				<verse number="2">hirdesd az igét, állj elő vele alkalmas és alkalmatlan időben, ints, feddj, buzdíts teljes béketűréssel és tanítással.</verse>
				<verse number="3">Mert lesz idő mikor az egészséges tanítást nem szenvedik el, hanem saját kívánságaik szerint gyűjtenek maguknak tanítókat, mert viszket a fülük;</verse>
				<verse number="4">és az igazságtól elfordítják az ő fülüket, de a mesékhez odafordulnak.</verse>
				<verse number="5">De te légy mindenben józan, vállald a szenvedést, végezd az evangélista munkáját, töltsd be teljesen szolgálatodat.</verse>
				<verse number="6">Mert én immár megáldoztatom és elköltözésem ideje elérkezett.</verse>
				<verse number="7">A nemes harcot megharcoltam, futásomat elvégeztem, a hitet megtartottam:</verse>
				<verse number="8">végezetre eltétetett nekem az igazság koronája, amelyet megad nekem azon a napon az Úr, az igaz bíró; de nemcsak nekem, hanem mindazoknak is, akik vágyva várták az ő megjelenését.</verse>
				<verse number="9">Igyekezzél hoznám jönni hamar.</verse>
				<verse number="10">Mert Démás elhagyott engem, mivel szerette a mostani világot s elment Thessalonikába, Kreszcens Galáciába, Titus Dalmáciába.</verse>
				<verse number="11">Egyedül Lukács van velem. Márkot magadhoz véve, hozd magaddal, mert ő hasznos nekem a szolgálatban.</verse>
				<verse number="12">Ti-ikust pedig Efézusba küldtem.</verse>
				<verse number="13">Köpönyegemet, amelyet Tróásban Kárpusnál hagytam, jöttödben hozd el, a könyveket is, de főképen a tekercseket.</verse>
				<verse number="14">Sándor, a rézműves, sok bajt szerzett nekem: megfizet majd neki az Úr cselekedetei szerinti</verse>
				<verse number="15">Tőle te is őrizkedjél, mert nagyon szembehelyezkedett a mi beszédeinkkel.</verse>
				<verse number="16">Első védekezésem alkalmával senki sem volt mellettem, sőt mindnyájan elhagytak — ne számíttassák be nekik!</verse>
				<verse number="17">De az Úr mellettem állott és megerősített engem, hogy az igehirdetést teljesen elvégezzem és az összes pogányok meghallják azt. És megmenekültem az oroszlán szájából.</verse>
				<verse number="18">Megszabadít engem az Úr minden gonosz cselekedettől és megtart az ő mennyei országa számára; övé a dicsőség örökkön-örökké. Ámen.</verse>
				<verse number="19">Köszöntsd Priszkát és Akvilát és Onéziforus házanépét.</verse>
				<verse number="20">Erásztus Korinthusban maradt, Trofimust pedig Milétusban hagytam betegen.</verse>
				<verse number="21">Igyekezzél eljönni tél beállta előtt. Köszönt téged Eubulus, Pudens, Linus és Klaudia és az összes atyafiak.</verse>
				<verse number="22">Az Úr legyen a te lelkeddel! Kegyelem veletek!</verse>
			</chapter>
		</book>
		<book number="56">
			<chapter number="1">
				<verse number="1">Pál, Istennek szolgája, Jézus Krisztusnak pedig apostola, az Isten választottainak hite és a kegyességnek megfelelő igazság ismerete szerint,</verse>
				<verse number="2">az örök élet reménységére, amelyet örök idők előtt megígért Isten, aki nem hazudik,</verse>
				<verse number="3">a maga idejében pedig kijelentette igéjét amaz igehirdetés által, amely rám bízatott, a mi megtartó Istenünk parancsolata szerint;</verse>
				<verse number="4">Titusnak, a közös hit szerint való igaz fiamnak: kegyelem és békesség az Atya Istentől és a Krisztus Jézustól, a mi megtartónktól.</verse>
				<verse number="5">Azért hagytalak Krétában, hogy a rendezni valókat hozd rendbe és állíts városonként presbitereket, amint meghagytam neked,</verse>
				<verse number="6">ha van feddhetetlen, egyfeleségű férfi, akinek hivő és nem kicsapongással vádolt vagy engedetlen gyermekei vannak.</verse>
				<verse number="7">Mert szükséges, hogy a püspök, mint Isten sáfára, feddhetetlen legyen; nem elbizakodott, nem haragos, nem részeges, nem verekedő, nem rút nyereségre vágyó,</verse>
				<verse number="8">hanem vendégszerető, jóra hajlandó, higgadt, igazságos, kegyes, önmegtartóztató,</verse>
				<verse number="9">aki ragaszkodik a tanítás szerint való igaz beszédhez, hogy az egészséges tanítással inthessen is, meg is győzhesse az ellenmondókat,</verse>
				<verse number="10">Mert sok az engedetlen, hiábavaló beszédű és hitető, különösen a zsidóságból valók közül,</verse>
				<verse number="11">akiket el kell hallgattatni; az ilyenek egész családokat feldúlnak, és rút nyereségért olyasmiket tanítanak, amiket nem kellene.</verse>
				<verse number="12">Azt mondta valaki közülük, az ő saját prófétájuk:,,A krétaiak mindig hazugok, gonosz vadak, rest hasak”.</verse>
				<verse number="13">Ez a bizonyság igaz. Ezért fedd őket kímélet nélkül, hogy egészségesek legyenek a hitben,</verse>
				<verse number="14">ne törődjenek zsidó mesékkel és az igazságtól elfordult emberek parancsaival.</verse>
				<verse number="15">Minden tiszta a tisztáknak: de a tisztátalanoknak és hitetleneknek semmi sem tiszta, hanem tisztátalan azoknak mind az elméjük, mind a lelkiismeretük.</verse>
				<verse number="16">Vallják, hogy Istent ismerik: de cselekedeteikkel tagadják, mivel utálatosak és engedetlenek és minden jócselekedetre alkalmatlanok.</verse>
			</chapter>
			<chapter number="2">
				<verse number="1">Te pedig azokat beszéld, amik az egészséges tanításhoz illenek:</verse>
				<verse number="2">hogy az öreg emberek józanok legyenek, tisztességesek, higgadtak a hitben, szeretetben és állhatatosságban teljesek.</verse>
				<verse number="3">Hasonlóképen az öreg asszonyok is szentekhez illő magaviseletűek legyenek nem rágalmazók, nem sok borivás rabjai, jóra oktatók,</verse>
				<verse number="4">hogy tanítsák a fiatal asszonyokat arra: szeressék férjüket és gyermekeiket;</verse>
				<verse number="5">legyenek szerények, tiszta életűek, háziasak, jóságosak, férjüknek engedelmesek, hogy az Isten beszédét ne káromolják.</verse>
				<verse number="6">Az ifjakat hasonlóképen intsed, hogy mértékletesek legyenek mindenben.</verse>
				<verse number="7">Te magad mutass példát a jócselekedetekben, a tanításban romlatlanságot, kellő komolyságot,</verse>
				<verse number="8">egészséges, feddhetetlen beszédet, hogy az ellenfél megszégyenüljön, mivel semmi rosszat sem tud rólunk mondani.</verse>
				<verse number="9">A szolgákat intsed, hogy uraiknak engedelmeskedjenek, mindenben kedvüket keressék, ne ellenkezzenek,</verse>
				<verse number="10">ne tolvajkodjanak, hanem teljes és igaz hűséget tanúsítsanak, hogy ami megtartó Istenünk tanításának mindenben díszére váljanak.</verse>
				<verse number="11">Mert megjelent az Isten üdvözítő kegyelme minden embernek,</verse>
				<verse number="12">amely arra tanít minket, hogy megtagadva az istentelenséget és a világi kívánságokat, mértékletesen, igazán és szentül éljünk e jelenvaló világon,</verse>
				<verse number="13">mint akik várjuk a boldog reménységet és a nagy Istennek és a mi megtartónknak, Jézus Krisztusnak dicsőséges megjelenését,</verse>
				<verse number="14">aki önmagát adta miérettünk, hogy megváltson minket minden gonoszságtól és tisztítson magának tulajdonul olyan népet, amely buzgón törekszik a jócselekedetekre.</verse>
				<verse number="15">Ezeket hirdesd, ints és feddj teljes határozottsággal. Senki téged meg ne vessen.</verse>
			</chapter>
			<chapter number="3">
				<verse number="1">Emlékeztesd őket, hogy rendeljék alá magukat a fejedelemségeknek és hatalmasságoknak, engedelmeskedjenek, minden jócselekedetre készek legyenek,</verse>
				<verse number="2">senkit ne szidalmazzanak, ne torzsalkodjanak, nyájasak legyenek, mindenki iránt teljes szelídséget tanúsítva.</verse>
				<verse number="3">Mert régente mi is esztelenek, engedetlenek, tévelygők voltunk, kívánságoknak és különféle élvezeteknek rabjai, gonoszságban és irigységben élők, gyűlöltek és egymást gyűlölők.</verse>
				<verse number="4">De mikor a mi megtartó Istenünknek jóvolta és az emberek iránt való szeretete megjelent,</verse>
				<verse number="5">akkor nem azokért a cselekedetekért tartott meg minket, amelyeket mi mint megigazultak cselekedtünk, hanem az ő irgalmából az újjászületés fürdője és a Szentlélek megújítása által,</verse>
				<verse number="6">amelyet kiárasztott ránk bőséggel a mi megtartó Jézus Krisztusunk által,</verse>
				<verse number="7">hogy az ő kegyelméből megigazulva, reménység szerint az örök élet örökösei legyünk.</verse>
				<verse number="8">Igaz ez a beszéd, és akarom, hogy ezekről határozottan tégy tanúbizonyságot, hogy akik hívőkké lettek az Istenben, igyekezzenek jócselekedetekkel elöljárni. Ezek jók és hasznosak az embereknek.</verse>
				<verse number="9">A balga vitatkozásokat azonban, a nemzetségtáblázatokat, a civakodást és a törvény felől való harcokat kerüld, mert ezek haszontalanok és hiábavalók.</verse>
				<verse number="10">A szakadást szító embert egy vagy két intés után kerüld,</verse>
				<verse number="11">mert tudnod kell, hogy az ilyen ember letért a jó útról és vétkezik és önmaga ítéli el magát.</verse>
				<verse number="12">Mikor elküldöm hozzád Artemást vagy Tihikust, siess hozzám jönni Nikápolyba, mert elhatároztam, hogy ott töltöm a telet</verse>
				<verse number="13">Zénást, a törvénytudót és Apollóst gondosan indítsd útnak, hogy semmiben szükséget ne szenvedjenek.</verse>
				<verse number="14">De tanulják meg a mieink is, hogy jócselekedetekkel járjanak elől a sürgős szükségletek kielégítésére, hogy ne legyenek gyümölcstelenek.</verse>
				<verse number="15">Köszöntenek téged mindnyájan, akik velem vannak. Köszöntsed azokat, akik szeretnek minket hitben. Kegyelem mindnyájatokkal</verse>
			</chapter>
		</book>
		<book number="57">
			<chapter number="1">
				<verse number="1">Pál, fogoly a Krisztus Jézusért és Timótheus atyánkfia, a szeretett Filemonnak, a mi munkatársunknak</verse>
				<verse number="2">és Appiának, a mi testvérünknek, és Arhippusnak, a mi bajtársunknak és a te házadban levő gyülekezetnek:</verse>
				<verse number="3">kegyelem nektek és békesség istentől, a mi Atyánktól és az Úr Jézus Krisztustól.</verse>
				<verse number="4">Hálát adok az én Istenemnek, és mindenkor megemlékezem rólad imádságaimban,</verse>
				<verse number="5">— mert hallom a te szeretetedet és hitedet, amely benned az Úr Jézus iránt és mind a szentek iránt van, —</verse>
				<verse number="6">hogy a velünk való hitbeli közösséged hathatós legyen mindannak a jónak felismerésére, ami a mienk Krisztusban.</verse>
				<verse number="7">Mert sok örömünk és vigasztalódásunk volt a te szeretetedben, hogy a szentek szíve felfrissült általad, atyámfia.</verse>
				<verse number="8">Ezért, bár Krisztusban bátran meg is parancsolhatnám neked azt, ami kötelesség,</verse>
				<verse number="9">mindazáltal a szeretetért inkább kérlek, én, az öreg Pál, — mert az vagyok, — és most Krisztusért fogoly is:</verse>
				<verse number="10">kérlek téged az én fiamért, Onézimusért, akit fogságomban szültem,</verse>
				<verse number="11">aki egykor neked haszontalan volt, most pedig mind neked, mind nekem nagyon hasznos,</verse>
				<verse number="12">akit visszaküldöttem hozzád, őt, az én szívemet.</verse>
				<verse number="13">Magamnál akartam tartani őt, hogy helyetted szolgáljon nekem az evangéliomért szenvedett fogságomban,</verse>
				<verse number="14">de beleegyezésed nélkül semmit sem akartam cselekedni, hogy jótéteményed ne kényszerből, hanem szabad akaratodból legyen.</verse>
				<verse number="15">Mert talán azért vált meg tőled ideig-óráig, hogy örökre visszanyerd őt,</verse>
				<verse number="16">nem úgy immár, mint szolgát, hanem szolgánál nagyobbat, mint szeretett atyafit, kivált nekem; mennyivel inkább pedig neked, mind testben, mind az Úrban.</verse>
				<verse number="17">Azért ha engem barátodnak tartasz, úgy fogadd őt magadhoz, mint engem,</verse>
				<verse number="18">Ha pedig valamivel megkárosított vagy adósod, azt nekem ródd fel.</verse>
				<verse number="19">Én, Pál, írtam ezt az én kezemmel: én megfizetem, — hogy azt ne mondjam neked, hogy te magaddal is adós vagy ezenfelül nekem.</verse>
				<verse number="20">Bizonyára, atyámfia, szeretnék benned örömet találni az Úrban: vidámítsd meg az én szívemet Krisztusban.</verse>
				<verse number="21">Engedelmességedben bízva írtam így neked, mert tudom, hogy te úgyis többet teszel majd, mint amennyit én mondok.</verse>
				<verse number="22">Egyúttal pedig készíts nekem szállást; mert remélem, hogy imádságaitokért ajándékul nyertek engem.</verse>
				<verse number="23">Köszönt téged Epafrás, fogolytársam a Krisztus Jézusban,</verse>
				<verse number="24">Márk, Arisztarkus, Démás, Lukács, az én munkatársaim.</verse>
				<verse number="25">Az Úr Jézus Krisztus kegyelme legyen a ti lelketekkel!</verse>
			</chapter>
		</book>
		<book number="58">
			<chapter number="1">
				<verse number="1">Az Isten hajdan sokszor és sokféleképen szólott az atyáknak a próféták által,</verse>
				<verse number="2">ezekben az utolsó időkben pedig szólott nekünk a Fia által, akit mindennek örökösévé tett, s aki által a világot is teremtette.</verse>
				<verse number="3">Ő, aki az Isten dicsőségének visszatükröződése és az ő személyének képmása, aki hatalmas szavával fenntartja a mindenséget, aki minket bűneinkből megtisztított, és a magasságbeli Felségnek jobbjára ült,</verse>
				<verse number="4">annyival kiválóbb az angyaloknál, amennyivel különb nevet örökölt náluk.</verse>
				<verse number="5">Mert ugyan melyik angyalnak mondta valaha ezt: Fiam vagy te, ma szültelek téged? és ismét: Én neki Atyja leszek és ő nekem Fiam?</verse>
				<verse number="6">Továbbá amikor behozza az ő elsőszülöttét a világba, így szól: Imádja őt az Isten minden angyala!</verse>
				<verse number="7">És bár az angyalokról így szól: Az ő angyalait szelekké teszi és szolgáit tűz lángjává,</verse>
				<verse number="8">— ámde a Fiúról így: A te királyi széked, óh Isten, örökkévaló és: Az ő királyságának pálcája az igazság pálcája.</verse>
				<verse number="9">Szeretted az igazságot és gyűlölted a gonoszságot: azért az Isten, a te Istened felkent téged társaid fölé az öröm olajával,</verse>
				<verse number="10">És: Te vetetted meg kezdetben a földnek fundámentomát, Uram, és a te kezed művei az egek;</verse>
				<verse number="11">azok elpusztulnak, de te megmaradsz, és mindazok mint a ruha, megavulnak,</verse>
				<verse number="12">és összehajtod azokat, mint köntöst, mint ruhát és elváltoznak, te pedig ugyanaz vagy és a te esztendeid nem fogynak el soha.</verse>
				<verse number="13">Melyik angyalnak mondta valaha: Ülj az én jobbom felől míg ellenségeidet lábad alá vetem zsámolyul!</verse>
				<verse number="14">Vajjon nem szolgáló lelkek-e valamennyien, akik szolgálatra küldettek azokért, akik az üdvösséget örökölni fogják?</verse>
			</chapter>
			<chapter number="2">
				<verse number="1">Ezért a hallottakra még jobban kell figyelnünk, hogy a céltól valamiképen el ne sodortassunk.</verse>
				<verse number="2">Mert ha az angyalok által hirdetett beszédnek megvolt az ereje, és minden törvényszegés és engedetlenség elvette igazságos büntetését,</verse>
				<verse number="3">hogyan menekülünk meg mi, ha nem törődünk ilyen nagy üdvösséggel? Ez az Úr igehirdetésével kezdődött, és mindazok, akik hallották, megerősítették számunkra;</verse>
				<verse number="4">emellett tett bizonyságot, Isten jelekkel és csodákkal, sokféle erővel és a Szentléleknek az ő akarata szerint kiosztott ajándékaival.</verse>
				<verse number="5">Mert nem angyaloknak vetette alá a jövendő világot, amelyről beszélünk.</verse>
				<verse number="6">Sőt valaki valahol így tett bizonyságot: Micsoda az ember, hogy megemlékezel róla; vagy az ember fia, hogy gondod van rá?</verse>
				<verse number="7">Rövid időre kisebbé tetted őt az angyaloknál, dicsőséggel és tisztességgel megkoronáztad őt, (A. 7. vers végén egyes kéziratokban a 8. zsoltárból vett idézetként még ez olvasható: és úrrá tetted kezed munkáin.)</verse>
				<verse number="8">mindent lába alá vetettél. Azzal ugyanis, hogy neki mindent alávetett, semmit sem hagyott ki az alája rendelésből; de most még nem látjuk, hogy minden alája rendeltetett.</verse>
				<verse number="9">Azt azonban látjuk, hogy Jézus, aki egy kevés időre kisebbé tétetett az angyaloknál, a halál elszenvedéséért dicsőséggel és tisztességgel koronáztatott meg, hogy az Isten kegyelméből mindenkiért megízlelje a halált.</verse>
				<verse number="10">Mert úgy volt méltó Istenhez, akiért van a mindenség és aki által van a mindenség, hogy őt, aki sok fiat vezet dicsőségre, az ő üdvösségük fejedelmét szenvedések által juttassa tökéletességre.</verse>
				<verse number="11">Mert az is, aki megszentel és az is, akiket megszentelt, egytől származnak mindnyájan; ezért nem szégyenli őket atyjafiainak nevezni,</verse>
				<verse number="12">mikor ezt mondja: Hirdetem a te nevedet atyámfiainak, a gyülekezetnek közepette dicséretet mondok neked.</verse>
				<verse number="13">És ismét: Bizalmamat őbenne vetem; és ismét: Íme, itt vagyok én és a gyermekek, akiket az Isten nekem adott.</verse>
				<verse number="14">Mivel pedig a gyermekek test és vér részesei, ő is hasonlóképen részese lett ezeknek, hogy halála által megsemmisítse azt, akinek hatalma van a halálon, tudniillik az ördögöt,</verse>
				<verse number="15">és megszabadítsa azokat, akik a haláltól való félelem miatt rabok voltak teljes életükben.</verse>
				<verse number="16">Mert nyilván nem angyalokra van gondja, hanem Ábrahám magvára van gondja.</verse>
				<verse number="17">Ezért mindenestül hasonlónak kellett lennie az atyafiakhoz, hogy könyörülő legyen és hű főpap az Isten előtt való szolgálatban, hogy engesztelést szerezzen a nép bűneiért.</verse>
				<verse number="18">Mivel maga is megkísértetett, szenvedett, segíthet azokon, akik megkísértetnek.</verse>
			</chapter>
			<chapter number="3">
				<verse number="1">Ezért, szent atyámfiai, mennyei elhívás részesei, tekintsetek vallásunk apostolára és főpapjára, Jézusra,</verse>
				<verse number="2">aki hű volt ahhoz, aki őt rendelte, mint Mózes is az ő egész házában.</verse>
				<verse number="3">Mert ő nagyobb dicsőségre méltattatott, mint Mózes, ahogy a ház építőjének is nagyobb a tisztessége, mint a háznak.</verse>
				<verse number="4">Mert minden házat épít valaki, aki pedig mindent felépített, az Isten az.</verse>
				<verse number="5">Mózes is hű volt ugyan az ő egész házában, mint szolga, hogy bizonysága legyen a prédikálandó dolgoknak;</verse>
				<verse number="6">Krisztus ellenben, mint Fiú, hű a maga háza felett: az ő háza mi vagyunk, ha a bizodalmat és a reménység dicsekedését mindvégig erősen megtartjuk.</verse>
				<verse number="7">Azért, mint a Szentlélek mondja: Ma, ha az ő szavát halljátok,</verse>
				<verse number="8">ne keményítsétek meg szíveteket, mint a megkeseredéskor, a kísértés ama napján a pusztában,</verse>
				<verse number="9">ahol atyáitok megkísértettek és megpróbáltak engem és látták az én cselekedeteimet negyven esztendeig.</verse>
				<verse number="10">Azért megharagudtam erre a nemzedékre és így szóltam: Mindig tévelyegnek szívükben. De ők nem ismerték meg az én útaimat,</verse>
				<verse number="11">úgyhogy megesküdtem haragomban, hogy nem fognak bemenni az én nyugodalmamba.</verse>
				<verse number="12">Vigyázzatok, atyámfiai, hogy ne legyen közületek valakinek hitetlen, gonosz szíve, hogy az élő Istentől elszakadjon;</verse>
				<verse number="13">hanem intsétek egymást minden nap, míg tart a „ma”, hogy a bűn csalárdsága közületek senkit meg ne keményítsen.</verse>
				<verse number="14">Mert részeseivé lettünk Krisztusnak, ha ugyan a bizodalmat, amely kezdetben élt bennünk, mindvégig erősen megtartjuk</verse>
				<verse number="15">e mondás szerint: Ma, ha az ő szavát halljátok, meg ne keményítsétek szíveteket, mint a megkeseredéskor.</verse>
				<verse number="16">Mert kik keseredtek meg, mikor ezt hallották? Nemde mindazok, akik Mózes vezetésével kijöttek Egyiptomból?</verse>
				<verse number="17">Kikre haragudott pedig negyven esztendeig? Nem azokra-e, akik vétkeztek, akiknek teste elhullott a pusztában?</verse>
				<verse number="18">És kiknek esküdött meg, hogy nem mennek be az ő nyugodalmába, ha nem az engedetleneknek?</verse>
				<verse number="19">Látjuk is, hogy nem mehettek be hitetlenségük miatt.</verse>
			</chapter>
			<chapter number="4">
				<verse number="1">Mivel még nem teljesedett be az az ígéret, hogy be fogunk menni az ő nyugodalmába, féltő gonddal ügyeljünk, hogy senki se lássék közületek kimaradottnak.</verse>
				<verse number="2">Mert nekünk is hirdettetett az evangéliom, mint azoknak, de nekik nem használt a hallott ige, mert nem forrt egybe hittel azokban, akik hallották.</verse>
				<verse number="3">Mi ellenben, akik hiszünk, bemegyünk a nyugodalomba, ahogyan megmondta: Amint megesküdtem haragomban, nem fognak bemenni az én nyugodalmamba, — jóllehet munkáit a világ teremtése óta bevégezte.</verse>
				<verse number="4">Mert valahol a hetedik napról így szólt: És megnyugodott Isten a hetedik napon minden munkájától.</verse>
				<verse number="5">És ezen a helyen ismét: Nem mennek be az én nyugodalmamba.</verse>
				<verse number="6">Mivel tehát bizonyos, hogy némelyek bemennek abba, de akiknek először kihirdettetett az evangéliom, nem mentek be engedetlenségük miatt,</verse>
				<verse number="7">ismét meghatároz egy napot: „Ma”, amint Dávid által annyi idő múlva így szól, ahogy előbb mondtuk: Ma, ha az ő szavát halljátok, ne keményítsétek meg szíveteket.</verse>
				<verse number="8">Mert ha Józsué nyugodalomba juttatta volna őket, Isten nem szólana másik későbbi napról.</verse>
				<verse number="9">Azért van még az Isten népének szombatnapi nyugodalma.</verse>
				<verse number="10">Mert aki bement az ő nyugodalmába, az maga is megnyugodott munkáitól, mint Isten is a magáéitól.</verse>
				<verse number="11">Igyekezzünk tehát bemenni abba a nyugodalomba, hogy senki az engedetlenségnek hasonló példájaként el ne essék.</verse>
				<verse number="12">Mert Isten beszéde élő és ható: élesebb minden kétélű kardnál, és elhat a szívnek és léleknek, az ízeknek és velőknek megoszlásáig és megítéli a szív gondolatait és szándékait.</verse>
				<verse number="13">És nincs olyan teremtmény, amely nyilván ne állana előtte, sőt minden leplezetlen és nyilvánvaló az ő szeme előtt, akinek számot kell adnunk.</verse>
				<verse number="14">Mivel tehát nagy főpapunk van, aki áthatolt az egeken, Jézus, az Isten Fia, ragaszkodjunk vallásunkhoz.</verse>
				<verse number="15">Mert nem olyan főpapunk van, aki ne tudna megindulni gyarlóságainkon, hanem aki mindenben megkísértetett, hozzánk hasonlóan, kivéve a bűnt.</verse>
				<verse number="16">Járuljunk azért bizalommal a kegyelem királyi székéhez, hogy irgalmat nyerjünk és kegyelmet találjunk, alkalmas időben való segítségül.</verse>
			</chapter>
			<chapter number="5">
				<verse number="1">Mert az emberek közül választott minden főpap az emberek javára rendeltetik az Isten előtt való szolgálatra, hogy ajándékokat és áldozatokat mutasson be a bűnökért,</verse>
				<verse number="2">aki megértő tud lenni a tudatlanok és tévelygők iránt, mivel őt magát is nyomja az erőtelenség terhe.</verse>
				<verse number="3">És e miatt miképen a népért, azonképen magáért is köteles bűnért való áldozatot bemutatni.</verse>
				<verse number="4">És senki sem szerezheti meg magának ezt a tisztességet, csak akit Isten hív el, mint Áront is.</verse>
				<verse number="5">Hasonlóképen Krisztus sem maga tulajdonította magának azt a dicsőséget, hogy főpap legyen, hanem az adta neki, aki így szólt hozzá: Fiam vagy te, ma szültelek téged.</verse>
				<verse number="6">Mint másutt is mondja: Pap vagy te örökké, Melkisédek rendje szerint.</verse>
				<verse number="7">Ő földi élete napjaiban erős kiáltás és könnyhullatás közben könyörgésekkel és esedezésekkel járult ahhoz, akinek hatalma van arra, hogy megszabadítsa őt a halálból, és meghallgattatott istenfélelméért.</verse>
				<verse number="8">Jóllehet Fiú, azokból, amiket szenvedett, megtanulta az engedelmességet,</verse>
				<verse number="9">és mintán tökéletességre jutott, örök üdvösség szerzője lett mindazok számára, akik neki engedelmeskednek,</verse>
				<verse number="10">mivel Isten Melkisédek rendje szerint való főpapnak nevezte őt.</verse>
				<verse number="11">Erről nekünk sok mondanivalónk van, amit nehéz megmagyarázni, mivel restek lettetek a hallásra,</verse>
				<verse number="12">mert bár az időhöz képest tanítóknak kellene lennetek, ismét arra van szükségetek, hogy Isten beszédének kezdő elemeire tanítsanak titeket; és olyanok lettetek, mint akiknek tejre van szükségük és nem kemény eledelre.</verse>
				<verse number="13">Mert mindaz, aki tejen él, járatlan az igazság beszédeiben, mivel kisgyermek még.</verse>
				<verse number="14">Viszont a kemény eledel az érettkorúaknak való, mint akiknek a megszokás által gyakorlottak az érzékeik a jó és a rossz megkülönböztetésére.</verse>
			</chapter>
			<chapter number="6">
				<verse number="1">Azért elhagyva a Krisztusról való elemi tanítást, törekedjünk érettkorúságra, ne foglalkozzunk ismét a holt cselekedetekből való megtérésről, az Istenben való hitről,</verse>
				<verse number="2">a keresztségekről, a kezek rátevéséről, a halottak feltámadásáról és az örök ítéletről szóló tanítások új megalapozásával.</verse>
				<verse number="3">És ha az Isten megengedi, ezt meg is cselekedjük.</verse>
				<verse number="4">Mert lehetetlen, hogy akik egyszer megvilágosíttattak, és megízlelték a mennyei ajándékot, és részeseivé lettek a Szentléleknek,</verse>
				<verse number="5">és megízlelték az Istennek jó beszédét és a jövendő világ erőit,</verse>
				<verse number="6">és elestek, ismét megújuljanak a megtérésre, mint akik önmaguknak újra megfeszítik az Isten Fiát és meggyalázzák őt.</verse>
				<verse number="7">Mert a föld, amely beissza a gyakorta ráhulló esőt és hasznos füvet terem azoknak, akiknek számára művelik azt, áldást nyer Istentől;</verse>
				<verse number="8">viszont amelyik töviseket és bojtorjánokat terem, megvetett az és közel van az átokhoz; az ilyennek vége megégetés.</verse>
				<verse number="9">De ha így szólunk is, szeretteim, felőletek ezeknél jobbakról vagyunk meggyőződve, még pedig arról, hogy közel vagytok az üdvösséghez.</verse>
				<verse number="10">Mert nem igazságtalan az Isten, hogy elfeledkezzék a ti cselekedeteitekről és a szeretetről, amelyet az ő neve iránt tanúsítottatok, mint akik szolgáltatok és szolgáltok a szenteknek.</verse>
				<verse number="11">Kívánjuk pedig, hogy közületek kiki ugyanazt a buzgóságot tanúsítsa mindvégig, míg a reménység teljes bizonyossággá nem lesz,</verse>
				<verse number="12">hogy ne legyetek restek, hanem követői azoknak, akik hit és békességes tűrés által öröklik az ígéreteket.</verse>
				<verse number="13">Mert mikor az Isten ígéretet tett Ábrahámnak, önmagára esküdött, mivel nem esküdhetett nagyobbra,</verse>
				<verse number="14">és így szólt: Bizony, megáldván megáldalak téged és megsokasítván megsokasítalak téged.</verse>
				<verse number="15">És így, miután békességesen tűrt, elnyerte az ígéretet.</verse>
				<verse number="16">Mert az emberek önmaguknál nagyobbra esküsznek, és náluk minden ellentmondásnak a megerősítésül mondott eskü vet véget.</verse>
				<verse number="17">Ezért is az Isten, aki még bővebben meg akarta mutatni az ígéret örököseinek az ő végzése változhatatlan voltát, esküvéssel kezeskedett,</verse>
				<verse number="18">hogy két változhatatlan dolog által, amelyekre nézve lehetetlen, hogy az Isten hazudjék, erős vigasztalásunk legyen nekünk, akik odamenekültünk, hogy megragadjuk az előttünk levő reménységet,</verse>
				<verse number="19">amely lelkünknek mintegy biztos és erős horgonya és beljebb hatol a kárpitnál,</verse>
				<verse number="20">ahova utat nyitva bement értünk Jézus, aki örökkévaló főpap lett Melkisédek rendje szerint.</verse>
			</chapter>
			<chapter number="7">
				<verse number="1">Mert ez a Melkisédek Sálem királya, a felséges Isten papja, aki a királyok leveréséből visszatérő Ábrahámnak elébe ment, őt megáldotta,</verse>
				<verse number="2">akinek Ábrahám tizedet is adott mindenből, aki először is, ha nevét megmagyarázzuk, igazság királya, azután pedig Sálem királya, azaz békésség királya,</verse>
				<verse number="3">apa nélkül, anya nélkül, nemzetség nélkül való, sem napjainak kezdete, sem életének vége nincs, de miután hasonlóvá tétetett az Isten Fiához, pap marad mindörökké.</verse>
				<verse number="4">Nézzétek pedig, milyen nagy ez, akinek a zsákmányból tizedet is adott Ábrahám, a pátriárka;</verse>
				<verse number="5">és bár azoknak, akik Lévi fiai közül nyerik el a papságot, parancsolatuk van, hogy törvény szerint tizedet szedjenek a néptől, vagyis az ő atyjokfiaitól, jóllehet ők is Ábrahám ágyékából származtak,</verse>
				<verse number="6">de mégis az vett tizedet Ábrahámtól, akinek nemzetsége nem közülük való, és áldotta meg azt, aki az ígéreteket kapta.</verse>
				<verse number="7">Már pedig nem lehet vitás, hogy a nagyobb áldja meg a kisebbet.</verse>
				<verse number="8">És itt halandó emberek szednek tizedet, ott ellenben az, akiről bizonyság van, hogy él.</verse>
				<verse number="9">És hogy úgy mondjam, Ábrahám személyében a tizedet szedő Lévi is adott tizedet.</verse>
				<verse number="10">Mert még atyja ágyékában volt, mikor annak elébe ment Melkisédek.</verse>
				<verse number="11">Ha tehát a lévita papság által volna elérhető a tökéletesség (mert a nép ez alatt a papság alatt kapta a törvényt), mi szükség volna tovább is arra, hogy más pap támadjon Melkisédek rendje szerint és azt ne Áron rendje szerint való papnak mondják.</verse>
				<verse number="12">Mert a papság megváltozásával szükségképen megváltozik a törvény is.</verse>
				<verse number="13">Mert akiről ezek mondatnak, az más nemzetségből származott, amelyből senki sem szolgált az oltár körül.</verse>
				<verse number="14">Mert nyilvánvaló, hogy a mi Urunk Júdából támadt; ebből a nemzetségből származó papokról pedig semmit sem szólott Mózes.</verse>
				<verse number="15">És amit mondunk, még nyilvánvalóbb, ha Melkisédekhez hasonlóan támad más pap,</verse>
				<verse number="16">aki nem testi parancsolat törvénye szerint lett, hanem romolhatatlan élet ereje szerint.</verse>
				<verse number="17">Mert róla szól a bizonyságtétel: Pap vagy te örökké Melkisédek rendje szerint.</verse>
				<verse number="18">Mert az előbbi parancsolatot Isten eltörli ugyan, mivel erőtelen és haszontalan,</verse>
				<verse number="19">— minthogy a törvény semmiben sem szerzett tökéletességet, — de ugyanakkor jobb reménységet ébreszt, amely által közeledünk őhozzá.</verse>
				<verse number="20">Jézus pedig nem eskü nélkül lett pappá, — mert amazok eskü nélkül lettek papokká,</verse>
				<verse number="21">ő pedig annak esküje által, aki így szólt hozzá: Megesküdött az Úr és nem bánja meg: pap vagy te örökké, —</verse>
				<verse number="22">ezért tehát Jézus jobb szövetségnek lett kezesévé.</verse>
				<verse number="23">Amazok ugyan többen lettek papokká, mert a halál miatt nem maradhattak meg szolgálatukban,</verse>
				<verse number="24">de ennek, minthogy örökké megmarad, változhatatlan a papsága.</verse>
				<verse number="25">Ezért ő mindörökre meg is tudja tartani azokat, akik ő általa járulnak Istenhez, mert mindenkor él, hogy esedezzék érettük.</verse>
				<verse number="26">Mert ilyen főpap illett hozzánk, szent, ártatlan, szeplőtelen, a bűnösöktől elkülönített és aki az egeknél magasságosabb lett,</verse>
				<verse number="27">akinek nincs szüksége, mint a főpapoknak, hogy napról napra előbb a saját bűneiért mutasson be áldozatot, azután a nép bűneiért, mert ezt egyszer s mindenkorra megcselekedte, mikor magát adta áldozatul.</verse>
				<verse number="28">Mert a törvény gyarló embereket rendelt főpapokká, az eskü szava pedig, amely a törvény után lett, a Fiút, aki örökké tökéletes</verse>
			</chapter>
			<chapter number="8">
				<verse number="1">A mondottak veleje pedig ez: olyan főpapunk van, aki a mennyei Felség királyi székének jobbjára ült,</verse>
				<verse number="2">szolgájaként a szenthelynek és az igazi sátornak, amelyet az Úr épített és nem ember.</verse>
				<verse number="3">Mert minden főpap arra rendeltetett, hogy ajándékokat és áldozatokat mutasson be, ezért szükséges, hogy ennek is legyen valamije, amit áldozatul vigyen.</verse>
				<verse number="4">Ha tehát a földön volna, még csak pap sem volna, mert vannak olyan papok, akik a törvény szerint áldozati ajándékokat mutatnak be,</verse>
				<verse number="5">ezek a mennyei dolgok kiábrázolásának és árnyékának szolgálnak, mint Isten parancsolta volt Mózesnek, mikor fel akarta állítani a sátort: Vigyázz, — szólt, — hogy mindent a szerint a minta szerint készíts, amelyet a hegyen láttál.</verse>
				<verse number="6">Most azonban a mi főpapunk sokkal kiválóbb szolgálatot nyert, mivel annak a jobb szövetségnek a közbenjárója, amely jobb ígéretek alapján köttetett.</verse>
				<verse number="7">Mert ha az első hibátlan lett volna, nem került volna sor a másodikra.</verse>
				<verse number="8">Mert hibáztatja őket, amikor így szól: íme napok jönnek, ezt mondja az Úr, és új szövetséget kötök Izrael házával és Júda házával,</verse>
				<verse number="9">nem a szerint a szövetség szerint, amelyet atyáikkal kötöttem azon a napon, amikor kézen fogtam őket, hogy kivezessem Egyiptom földjéről, mert ők nem maradtak meg az én szövetségemben, azért én sem gondoltam velük, mondja az Úr.</verse>
				<verse number="10">Mert ez az a szövetség, amelyet kötök Izrael házával ama napok multán, mondja az Úr, törvényemet adom az ő elméjükbe és az ő szívükbe beírom azokat; és én Istenükké leszek és ők népemmé lesznek.</verse>
				<verse number="11">És senki sem tanítja majd az ő felebarátját és az ő atyjafiát így: Ismerd meg az Urat! Mert mindnyájan megismernek engem, a kicsinyektől fogva a nagyokig.</verse>
				<verse number="12">Mert irgalmas leszek álnokságaik iránt és az ő bűneikről nem emlékezem meg.</verse>
				<verse number="13">Mikor új szövetségről beszél, óvá tette az elsőt; ami pedig megavul és megvénhedik, közel van az enyészethez.</verse>
			</chapter>
			<chapter number="9">
				<verse number="1">Az első szövetségnek is volt tehát istentiszteleti rendje és földi szenthelye.</verse>
				<verse number="2">Mert sátort építettek, egy külsőt, amelyben volt a gyertyatartó meg az asztal és azon a szent kenyerek: ezt nevezték szenthelynek.</verse>
				<verse number="3">A második kárpiton túl pedig a szentek szentjének nevezett sátor.</verse>
				<verse number="4">Ebben volt az arany füstölő oltár és a szövetség ládája, mindenfelől arannyal borítva, abban az aranyveder mannával tele és Áron kivirágzott vesszeje meg a szövetség táblái,</verse>
				<verse number="5">felette pedig a dicsőség kerubjai, beárnyékolva az engesztelés helyét, de ezekről most nem szükséges egyenként szólani.</verse>
				<verse number="6">Miután ezeket így elrendezték, a külső sátorba mindenkor bejárnak a papok az istentisztelet elvégzésére,</verse>
				<verse number="7">a másodikba azonban évenként csak egyszer maga a főpap megy be vérrel, amelyet magáért és a népnek tudatlanságból elkövetett bűneiért áldoz.</verse>
				<verse number="8">A Szentlélek ezzel azt jelenti ki, hogy még nem nyilt meg a szentélybe vezető út, mert még fennáll a külső sátor,</verse>
				<verse number="9">ami példázat a mostani időre. E szerint olyan ajándékokat és áldozatokat mutatnak be, amelyek nem tudják a szolgálattevő papot lelkiismeretében tökéletessé tenni,</verse>
				<verse number="10">hanem csak abban, ami az ételeket meg italokat és a különböző mosakodásokat illeti, ezek pedig mint a testre vonatkozó szabályok — csak a helyes rendezés idejéig kötelezők.</verse>
				<verse number="11">Mikor pedig Krisztus, mint a jövendő javak főpapja eljött, a nagyobb és tökéletesebb, nem kézzel csinált, azaz nem e világból való sátoron keresztül,</verse>
				<verse number="12">és nem bakok és tulkok vérével, hanem az ő tulajdon vérével ment be egyszer s mindenkorra a szentélybe, örök váltságot szerezve.</verse>
				<verse number="13">Mert ha a bakok és bikák vére meg a tehén hamva a tisztátalanokra hintve, megszentel a test tisztaságára,</verse>
				<verse number="14">mennyivel inkább megtisztítja lelkiismeretünket a holt cselekedetektől Krisztus vére, aki Istennek örökkévaló Lélek által önmagát áldozta fel ártatlanul, hogy szolgáljunk az élő Istennek!</verse>
				<verse number="15">És azért új szövetségnek közbenjárója ő, mivel meghalt az első szövetség alatt elkövetett bűnök váltságáért, hogy a hivatalosak elnyerjék az örökkévaló örökség ígéretét.</verse>
				<verse number="16">Mert végrendeletnél a végrendelkező halálát meg kell állapítani;</verse>
				<verse number="17">mivel a végrendelet csak az ember halála után érvényes; különben pedig, ha él a végrendelkező, teljesen érvénytelen.</verse>
				<verse number="18">Innen van, hogy az első szövetség sem szenteltetett meg vér nélkül.</verse>
				<verse number="19">Mert mikor Mózes a törvény szerint minden parancsolatot elmondott az egész népnek, vízzel és vörös gyapjúval meg izsóppal együtt vette a tulkok és bakok Vérét, meghintette magát a könyvet is és az egész népet</verse>
				<verse number="20">és ezt mondta: Ez annak a szövetségnek vére, amelyet Isten számotokra rendelt.</verse>
				<verse number="21">Majd a sátort és az istentiszteletre való összes edényeket hasonlóképen meghintette vérrel.</verse>
				<verse number="22">És a törvény szerint csaknem minden vérrel tisztíttatik meg, és vérnek kiontása nélkül nincs bűnbocsánat.</verse>
				<verse number="23">Szükséges tehát, hogy a mennyei dolgok kiábrázolásai effélékkel tisztíttassanak meg, maguk a mennyei dolgok azonban ezeknél különb áldozatokkal.</verse>
				<verse number="24">Mert nem kézzel csinált szenthelybe, az igazinak csak másolatába ment be Krisztus, hanem magába a mennybe, hogy most Isten színe előtt megjelenjék érettünk;</verse>
				<verse number="25">nem is hogy sokszor adja magát áldozatul, mint ahogy a főpap évenként bemegy a szentek szentjébe idegen vérrel;</verse>
				<verse number="26">mert különben sokszor kellett volna szenvednie a világ teremtése óta; így pedig csak egyszer jelent meg az időknek végén, hogy áldozatával eltörölje a bűnt.</verse>
				<verse number="27">És amint elvégezett dolog, hogy az emberek egyszer meghaljanak, azután pedig lesz az ítélet,</verse>
				<verse number="28">úgy Krisztus is, aki egyszer megáldoztatott, hogy sokak bűneit hordozza, másodszor majd a bűn hordozása nélkül jelenik meg azoknak, akik őt várják üdvösségükre.</verse>
			</chapter>
			<chapter number="10">
				<verse number="1">Minthogy a törvény a jövendő javaknak csak árnyékát, nem pedig a valóságoknak igazi alakját mutatja, ezért azokkal az áldozatokkal, amelyeket esztendőnként szüntelenül bemutatnak, sohasem tudják tökéletessé tenni az odajárulókat;</verse>
				<verse number="2">különben nem szűnt volna-e meg az áldozatok bemutatása, ha azok, akik ezzel Istennek akartak szolgálni és egyszer megtisztultak, többé semmi bűntudatot nem éreztek volna?</verse>
				<verse number="3">De az áldozatok évről-évre emlékeztetnek a bűnökre.</verse>
				<verse number="4">Mert lehetetlen, hogy bikák és bakok vére eltörölje a bűnöket.</verse>
				<verse number="5">Azért a világba való bejövetelekor így szól az Úr: Áldozatot és ajándékot nem akartál, de testet alkottál nekem;</verse>
				<verse number="6">égő és bűnért való áldozatot nem kedveltél.</verse>
				<verse number="7">Akkor szóltam: íme, itt vagyok, — a könyvben megíratott rólam — hogy cselekedjem, óh Isten, a te akaratodat.</verse>
				<verse number="8">Mikor fentebb azt mondta: Áldozatot és ajándékokat, és égő meg bűnért való áldozatokat nem akartál, sem nem kedveltél, — ezeket a törvény szerint mutatják be, —</verse>
				<verse number="9">akkor így szólt: Íme, itt vagyok, hogy cselekedjem a te akaratodat. Eltörli az elsőt, hogy életbe léptesse a másodikat.</verse>
				<verse number="10">Ezzel az akarattal egyszer s mindenkorra megszenteltettünk Jézus Krisztus testének megáldozása által.</verse>
				<verse number="11">És minden pap naponként szolgálatba áll és gyakorta mutatja be ugyanazokat az áldozatokat, amelyek sohasem tudják eltörölni a bűnöket.</verse>
				<verse number="12">Ő ellenben egyetlen áldozattal áldozott a bűnökért, mindörökre az Isten jobbjára ült,</verse>
				<verse number="13">és várja immár, hogy ellenségei lába zsámolyául vettetnek.</verse>
				<verse number="14">Mert egyetlen áldozatával örökre tökéletesekké tette a megszentelteket.</verse>
				<verse number="15">Bizonyságot tesz pedig nekünk erről a Szentlélek is, mert ez után az ige után:</verse>
				<verse number="16">Ez az a szövetség, amelyet kötök velük ama napok után, ezt mondja az Úr: Adom az én törvényemet szívükbe és elméjükbe írom be azokat</verse>
				<verse number="17">— és az ő bűneikről és álnokságaikról többé meg nem emlékezem.</verse>
				<verse number="18">Ahol pedig a bűnbocsánat van, ott nincs többé bűnért való áldozat.</verse>
				<verse number="19">Mivel azért, atyámfiai, bizodalmunk van a szenthelybe való bemenetelre Jézus Krisztus vére által</verse>
				<verse number="20">azon az úton, amelyet ő szentelt nekünk, mint új és élő utat a kárpit, vagyis az ő teste által,</verse>
				<verse number="21">és mivel nagy papunk van az Isten háza felett:</verse>
				<verse number="22">járuljunk hozzá igaz szívvel, hitnek teljességével, mint akiknek szívük megtisztult a gonosz lelkiismerettől,</verse>
				<verse number="23">és testük meg van mosva tiszta vízzel. Tartsuk meg a reménység vallását tántoríthatatlanul, mert hű az, aki ígéretet tett.</verse>
				<verse number="24">Ügyeljünk kölcsönösen arra, hogy egymást szeretetre és jócselekedetekre ösztönözzük,</verse>
				<verse number="25">nem hagyva el a magunk gyülekezetét, amint szokásuk némelyeknek, hanem intve egymást annyival inkább, mivel látjátok, hogy az a nap közelget.</verse>
				<verse number="26">Mert ha szándékosan vétkezünk, miután az igazság megismerésére eljutottunk, akkor többé nincs áldozat bűneinkért,</verse>
				<verse number="27">hanem az ítéletnek valami félelemmel teljes várása és tűz lángja, amely megemészti az ellenszegülőket.</verse>
				<verse number="28">Aki elveti Mózes törvényét, annak két vagy három tanú vallomására irgalom nélkül meg kell halni.</verse>
				<verse number="29">Gondoljátok meg, mennyivel súlyosabb büntetésre méltónak ítéltetik az aki az Isten Fiát megtapodja és a szövetség vérét, amellyel megszenteltetett, tisztátalannak tartja és a kegyelem Lelkét megcsúfolja.</verse>
				<verse number="30">Mert ismerjük azt, aki így szól: Enyém a bosszúállás, én megfizetek. És ismét: Az Úr megítéli az ő népét.</verse>
				<verse number="31">Rettenetes az élő Istennek kezébe esni!</verse>
				<verse number="32">Emlékezzetek pedig vissza a régi napokra, amelyekben, miután megvilágosíttattatok, sok szenvedéssel teljes küzdelmet állottatok ki,</verse>
				<verse number="33">midőn részint gyalázásokkal és nyomorgatásokkal pellengérre állítottak titeket, részint társai lettetek azoknak, akik így jártak.</verse>
				<verse number="34">Mert a foglyokkal is együtt szenvedtetek, és vagyonotok elrablását örömmel fogadtátok, mert tudtátok, hogy nektek jobb és maradandó vagyonotok van.</verse>
				<verse number="35">Ne vessétek el azért bizodalmatokat, amelynek nagy jutalma van.</verse>
				<verse number="36">Mert állhatatosságra van szükségetek, hogy az Isten akaratát cselekedhessétek és elnyerjétek az ígéretet.</verse>
				<verse number="37">Mert már csak igen kevés idő van hátra és aki eljövendő, eljön és nem késik.</verse>
				<verse number="38">Az igaz ember pedig hitből él, és ha meghátrál, nem gyönyörködik benne a lelkem.</verse>
				<verse number="39">De mi nem vagyunk a meghátrálás emberei, hogy elvesszünk, hanem a hitéi, hogy életet nyerjünk.</verse>
			</chapter>
			<chapter number="11">
				<verse number="1">A hit pedig bizodalom azokban, amiket remélünk és meggyőződés a nem látott valóságokról.</verse>
				<verse number="2">Mert ezzel szereztek jó bizonyságot a régiek.</verse>
				<verse number="3">Hit által értjük meg, hogy a világot Isten teremtette igéje által úgy, hogy ami látható, a láthatatlanból állott elő.</verse>
				<verse number="4">Hit által mutatott be Ábel becsesebb áldozatot Istennek, mint Kain; ez által nyert bizonyságot afelől, hogy ő igaz, mert Isten bizonyságot tett az ő áldozati ajándékairól, és hite által még holta után is szól.</verse>
				<verse number="5">Hit által vitetett fel Énók, hogy ne lásson halált és nem találták meg, mert az Isten felvitte őt. Mert mielőtt felvitetett, bizonyságot nyert afelől, hogy kedves volt Isten előtt.</verse>
				<verse number="6">Hit nélkül pedig lehetetlen Istennek tetszeni, mert aki Isten elé akar járulni, hinnie kell, hogy van Isten és megjutalmazza azokat, akik őt keresik.</verse>
				<verse number="7">Hit által intetett meg Nóé a még nem látott események felől és istenfélelemmel készítette a bárkát házanépe megmentésére; és ezáltal ítélte meg a világot és a hitből való igazságnak örökösévé lett.</verse>
				<verse number="8">Hit által engedelmeskedett Ábrahám, mikor elhívatott, hogy menjen ki arra a helyre, amelyet örökölnie kell. És kiment, nem tudva, hová megy.</verse>
				<verse number="9">Hit által költözött az ígéret földjére, mint idegenbe, ahol sátrakban lakott Izsákkal és Jákobbal, ugyanannak az ígéretnek örököstársaival.</verse>
				<verse number="10">Mert várta a várost, amelynek erős fundámentoma van, amelynek építője és alkotója az Isten.</verse>
				<verse number="11">Hit által nyert erőt Sára is, hogy gyermeke legyen, jóllehet idős volt, minthogy hűnek tartotta azt, aki az ígéretet tette.</verse>
				<verse number="12">Azért attól az egytől, még pedig mintegy elhalttól, oly sokan származtak, mint az ég csillagai és mint a tenger partján a föveny, amely megszámlálhatatlan.</verse>
				<verse number="13">Hitben haltak meg mindezek, mert nem nyerték el az ígéreteket, hanem csak távolról látták és üdvözölték azokat és vallást tettek arról, hogy idegenek és vándorok a földön.</verse>
				<verse number="14">Mert akik így beszélnek, nyíltan kijelentik, hogy hazát keresnek.</verse>
				<verse number="15">És ha arra a hazára gondoltak volna, amelyből kijöttek, lett volna idejük a visszatérésre.</verse>
				<verse number="16">így azonban jobb után vágyódnak, tudniillik mennyei után; azért nem szégyenli őket az Isten, hogy Istenüknek neveztessék, mert készített nekik várost.</verse>
				<verse number="17">Hit által mutatta be áldozatul Ábrahám Izsákot, mikor próbára tétetett és egyetlen fiát vitte áldozatul ő, aki az ígéreteket nyerte:</verse>
				<verse number="18">neki mondatott ez: Akik Izsáktól származnak, azokat nevezik a te magodnak.</verse>
				<verse number="19">Úgy gondolkozott, hogy Istennek van hatalma, hogy a halálból is feltámassza, épen ezért őt példaképen visszanyerte.</verse>
				<verse number="20">Hit által áldotta meg Izsák a jövendő dolgokra nézve is Jákobot és Ézsaut.</verse>
				<verse number="21">Hit által áldotta meg a haldokló Jákob József mindegyik fiát, és botja végére hajolva imádta az Istent.</verse>
				<verse number="22">Hit által emlékezett meg élete végén József Izrael fiainak kivonulásáról és rendelkezett az ő tetemei felől.</verse>
				<verse number="23">Hit által rejtegették Mózest az ő szülei születése után három hónapig, mivel látták, hogy szép a gyermek; és nem féltek a király parancsától.</verse>
				<verse number="24">Hit által tiltakozott Mózes, mikor felnövekedett, hogy a fáraó leánya fiának mondják,</verse>
				<verse number="25">inkább választva az Isten népével való együtt nyomorgást, mint a bűn ideig-óráig való gyönyörűségét;</verse>
				<verse number="26">mert Egyiptom kincseinél nagyobb gazdagságnak tartotta a Krisztusért való gyalázatot, mivel a megjutalmazásra tekintett.</verse>
				<verse number="27">Hit által hagyta el Egyiptomot, nem félt a király haragjától, mert erős szívű volt, mint aki látja azt, aki láthatatlan.</verse>
				<verse number="28">Hit által rendelte a húsvéti bárányt és a vérrel való meghintést, hogy az öldöklő ne érintse az ő elsőszülötteiket.</verse>
				<verse number="29">Hit által keltek át a Verestengeren, mint valami szárazföldön, amit mikor az egyiptomiak megpróbáltak, elnyelettek.</verse>
				<verse number="30">Hit által omlottak le Jerikó kőfalai, midőn hét napig körüljárták azokat.</verse>
				<verse number="31">Hit által nem veszett el az engedetlenekkel együtt Ráháb, a parázna nő, mivel befogadta a kémeket békességgel.</verse>
				<verse number="32">És mit mondjak még? Hiszen kifogynék az időből, ha szólnék Gedeonról, Bárákról, Sámsonról, Jeftéről, Dávidról, Sámuelről és a prófétákról,</verse>
				<verse number="33">akik hit által országokat győztek le, igazságot tettek, ígéreteket nyertek, oroszlánok száját tömték be,</verse>
				<verse number="34">tűz erejét oltották ki, megmenekültek kard élétől, felerősödtek betegségből, erősekké lettek a háborúban, megszalasztották az idegenek seregeit.</verse>
				<verse number="35">Asszonyok feltámadás által visszanyerték halottaikat; másokat kínpadra vontak, de ők visszautasították a szabadulást, hogy jobb feltámadásban részesüljenek.</verse>
				<verse number="36">Mások pedig megcsúfoltatások és megostorozások próbáját szenvedték el, sőt még bilincseket és börtönt is;</verse>
				<verse number="37">megkövezték őket, kínpróbát szenvedtek, szétfűrészelték, kardélre hányták őket, juhok és kecskék bőrében bujdostak, nélkülözve, nyomorgattatva, gyötörtetve;</verse>
				<verse number="38">ők, akikre nem volt méltó a világ, pusztákon és hegyeken bujdostak, meg barlangokban és a föld hasadékaiban.</verse>
				<verse number="39">És mindezek, noha hit által jó bizonyságot nyertek, nem kapták meg az ígéretet.</verse>
				<verse number="40">Mivel Isten felőlünk valami jobbról gondoskodott, hogy nélkülünk tökéletességre ne jussanak.</verse>
			</chapter>
			<chapter number="12">
				<verse number="1">Azért mi is, kiket a tanúbizonyságoknak ilyen nagy fellege vesz körül, tegyünk félre minden akadályt és megkörnyékező bűnt, és állhatatossággal fussuk meg az előttünk levő küzdőteret;</verse>
				<verse number="2">nézzünk a hit fejedelmére és elvégezőjére, Jézusra, aki az előtte levő öröm helyett, nem törődve a gyalázattal, keresztet szenvedett és az Isten királyi székének jobbjára ült.</verse>
				<verse number="3">Gondoljatok azért arra, aki ilyen ellene való támadást szenvedett el a bűnösöktől, hogy el ne csüggedjetek, és lelketekben el ne aléljatok.</verse>
				<verse number="4">Mert a bűn ellen való tusakodásban még nem állottatok ellen vérig.</verse>
				<verse number="5">És elfeledkeztetek-é az intésről, amely nektek, mint fiaknak szól: Fiam, ne vesd meg az Úr fenyítését, se el ne csüggedj, ha dorgál téged.</verse>
				<verse number="6">Mert akit szeret az Úr, megfenyíti; megostoroz pedig mindenkit, akit fiává fogad.</verse>
				<verse number="7">Szenvedjétek el a fenyítést! Úgy bánik veletek az Isten, mint fiaival; mert melyik fiú az, akit nem fenyít meg az atyja?</verse>
				<verse number="8">Ha pedig fenyítés nélkül valók vagytok, amiben mindenki részesül, fattyak vagytok és nem fiak.</verse>
				<verse number="9">Aztán: testi atyáink fenyítettek ugyan minket és mi becsültük őket — vajjon nem sokkal inkább engedelmeskednünk kell-é a lelkek Atyjának, hogy éljünk?</verse>
				<verse number="10">Mert azok ugyan kevés ideig, tetszésük szerint fenyítettek, ő pedig javunkra, hogy szentségében részesüljünk.</verse>
				<verse number="11">Az első pillanatban ugyan semmiféle fenyítés sem látszik örvendetesnek, hanem keservesnek, ámde utóbb az igazság békességes gyümölcsével fizet azoknak, akik abban edződtek.</verse>
				<verse number="12">Ezért a lecsüggesztett kezeket és az ellankadt térdeket erősítsétek meg,</verse>
				<verse number="13">és egyenes ösvényt készítsetek lábaitoknak, hogy a sánta el ne botoljék, sőt inkább meggyógyuljon.</verse>
				<verse number="14">Törekedjetek mindenki irányában békességre és a szent életre, amely nélkül senki sem látja meg az Urat.</verse>
				<verse number="15">Vigyázzatok arra, hogy az Isten kegyelmétől senki el ne essék, hogy a keserűségnek valamely gyökere, felnövekedve, bajt ne okozzon és általa sokan meg ne fertőztessenek.</verse>
				<verse number="16">Ne legyen senki parázna vagy istentelen, mint Ézsau, aki egy ételért eladta elsőszülöttségi jogát.</verse>
				<verse number="17">Mert tudjátok, hogy azután, mikor örökölni akarta az áldást, elvettetett, mert nem talált többé módot a megtérésre, noha könnyhullatással kereste azt.</verse>
				<verse number="18">Mert nem járultatok megtapintható hegyhez, sem lángoló tűzhöz, sűrű homályhoz, sötétséghez, szélvészhez,</verse>
				<verse number="19">trombitaharsogáshoz és szózatok hangjához, amelyet akik hallottak, kérték, hogy többet ne szóljon hozzájuk,</verse>
				<verse number="20">mert nem bírták el, ami parancsolva volt: Még ha állat ér is a hegyhez, meg kell kövezni! —</verse>
				<verse number="21">és olyan rettenetes volt a látvány, hogy Mózes is így szólt: Megijedtem és remegek; —</verse>
				<verse number="22">hanem Sión hegyéhez járultatok, az élő Isten városához, a mennyei Jeruzsálemhez és az angyalok ezreihez,</verse>
				<verse number="23">az elsőszülöttek ünnepi seregéhez és egyházához, akik beírattak a mennyekben, és mindenek bírájához, Istenhez és a tökéletességre jutott igazak lelkeihez,</verse>
				<verse number="24">és az új szövetség közbenjárójához, Jézushoz és a meghintés véréhez, amely kegyelmesebben beszél, mint az Ábel vére.</verse>
				<verse number="25">Vigyázzatok, hogy vissza ne utasítsátok őt, amikor szól; mert ha nem menekültek meg azok, akik visszautasították őt, aki a földön adott isteni intést, mennyivel kevésbé mi, ha elfordulunk attól, aki a mennyből szól hozzánk.</verse>
				<verse number="26">Az ő szava akkor megrendítette a földet, most pedig ezt hirdeti: Még egyszer megrázom nemcsak a földet, hanem az eget is.</verse>
				<verse number="27">Az a,,még egyszer” pedig jelenti azoknak megváltoztatását, amelyek mint teremtett dolgok, megrendülhetnek, hogy megmaradjanak azok, amelyek nem rendülhetnek meg soha.</verse>
				<verse number="28">Azért, mivel olyan országot nyertünk, amely rendíthetetlen, legyünk háládatosak és így szolgáljunk az Istennek, neki tetsző módon, kegyességgel és félelemmel;</verse>
				<verse number="29">mert a mi Istenünk megemésztő tűz.</verse>
			</chapter>
			<chapter number="13">
				<verse number="1">Az atyafiúi szeretet maradjon meg.</verse>
				<verse number="2">A vendégszeretetről el ne feledkezzetek, mert ezáltal némelyek, tudtukon kívül, angyalokat vendégeltek meg.</verse>
				<verse number="3">Emlékezzetek meg a foglyokról, mintha velük együtt ti is foglyok volnátok, a gyötrődőkről, mint akik magatok is testben vagytok.</verse>
				<verse number="4">Becsülje meg mindenki a házasságot és legyen szeplőtelen a házastársi ágy; mert a paráznákat és házasságtörőket megítéli az Isten.</verse>
				<verse number="5">Kapzsiság nélkül való legyen az életetek; elégedjetek meg azzal, amitek van, mert ő mondta: Nem hagylak el, sem el nem távozom tőled!</verse>
				<verse number="6">Azért bízvást mondjuk: Az Úr az én segítségem: nem félek. Ember mit árthat nekem?</verse>
				<verse number="7">Emlékezzetek meg elöljáróitokról, akik Isten igéjét hirdették nektek: figyeljetek életük végére és kövessétek hitüket.</verse>
				<verse number="8">Jézus Krisztus tegnap és ma és mindörökké ugyanaz.</verse>
				<verse number="9">Különböző és idegen tanítások által ne engedjétek félrevezettetni magatokat; mert jó dolog, hogy kegyelemmel erősíttessék meg a szív, nem eledelekkel, amelyek semmit sem használtak azoknak, akik azokkal éltek.</verse>
				<verse number="10">Van oltárunk, amelyről nincs joguk enni azoknak, akik a sátorban szolgálnak.</verse>
				<verse number="11">Mert amely állatok vérét a főpap a szenthelybe beviszi a bűnért, azoknak testét megégetik a táboron kívül.</verse>
				<verse number="12">Ezért Jézus is a kapun kívül szenvedett, hogy megszentelje tulajdon vére által a népet.</verse>
				<verse number="13">Menjünk ki tehát őhozzá a táboron kívül és hordozzuk az ő gyalázatát.</verse>
				<verse number="14">Mert nincs itt maradandó városunk, hanem az eljövendőt keressük.</verse>
				<verse number="15">Ezért mindenkor ő általa vigyük Isten elé a dicséretnek áldozatát, vagyis az ő nevéről vallást tevő ajkak gyümölcsét.</verse>
				<verse number="16">A jótékonyságról és adakozásról pedig el ne feledkezzetek, mert ilyen áldozatokban gyönyörködik az Isten.</verse>
				<verse number="17">Engedelmeskedjetek elöljáróitoknak és hallgassatok rájuk, mert ők vigyáznak lelketekre, mint számadók, hogy ezt örömmel tegyék és ne kedvetlenül, mert ez nektek nem válnék javatokra.</verse>
				<verse number="18">Imádkozzatok értünk. Mert meg vagyunk győződve, hogy jó lelkiismeretünk van, és igyekszünk mindenben tisztességesen forgolódni.</verse>
				<verse number="19">Különösképen pedig az a kérésem, tegyétek meg ezt, hogy mihamarabb visszaadassam nektek.</verse>
				<verse number="20">A békesség Istene pedig, aki kihozta a halálból a juhok nagy pásztorát örök szövetség vére által, a mi Urunkat, Jézust,</verse>
				<verse number="21">tegyen készségessé titeket minden jóra, hogy cselekedjétek az ő akaratát, és azt munkáljátok magatokban, ami kedves ő előtte a Jézus Krisztus által, akinek dicsőség örökkön-örökké! Ámen.</verse>
				<verse number="22">Kérlek pedig titeket, atyámfiai, szívleljétek meg ezt az intő beszédet, hiszen csak röviden írtam nektek.</verse>
				<verse number="23">Legyen tudtotokra, hogy atyánkfia, Timótheus kiszabadult, akivel ha hamarosan megjön, meglátogatlak titeket.</verse>
				<verse number="24">Köszöntsétek minden elöljárótokat és a szenteket mind. Köszöntenek titeket az Itáliából valók.</verse>
				<verse number="25">Kegyelem mindnyájatokkal!</verse>
			</chapter>
		</book>
		<book number="59">
			<chapter number="1">
				<verse number="1">Jakab, Istennek és az Úr Jézus Krisztusnak szolgája, a szétszórtságban levő tizenkét nemzetségnek: üdvözletemet!</verse>
				<verse number="2">Teljes örömnek tartsátok, atyámfiai, mikor különféle próbáltatásokba estek,</verse>
				<verse number="3">mert tudjátok, hogy hitetek megpróbálása állhatatosságot szerez.</verse>
				<verse number="4">Az állhatatosságnak pedig tökéletes cselekedet legyen a gyümölcse, hogy tökéletesek és épek legyetek, minden fogyatkozás nélkül.</verse>
				<verse number="5">Ha pedig valakinek fogyatékos a bölcsesége, kérje Istentől, aki mindenkinek készségesen és szemrehányás nélkül adja, és megadatik neki.</verse>
				<verse number="6">De kérje hittel, semmit sem kételkedve; mert aki kételkedik, hasonló a tenger habjához, amelyet a szél hajt és ide s tova hány.</verse>
				<verse number="7">Mert ne vélje az ilyen ember, hogy kaphat valamit az Úrtól,</verse>
				<verse number="8">a kétszívű és minden útjában állhatatlan ember.</verse>
				<verse number="9">Dicsekedjék pedig az alacsonysorsú atyafi az ő felmagasztaltatásával;</verse>
				<verse number="10">a gazdag pedig az ő megaláztatásával; mert elmúlik, mint a fűnek virága.</verse>
				<verse number="11">Mert felkel a nap az ő hőségével és megszárítja a füvet, úgyhogy virága elhull és szépsége elvész: így hervad el majd a gazdag is az ő útjaiban.</verse>
				<verse number="12">Boldog ember az, aki a kísértésben megáll, mert miután a próbát kiállotta, elveszi az életnek koronáját, amelyet az Úr ígért az őt szeretőknek.</verse>
				<verse number="13">Senki se mondja, mikor kísértetik: Az Isten kísért engem! Mert az Isten, aki gonoszsággal meg nem kísérthető, maga sem kísért meg senkit.</verse>
				<verse number="14">De kiki megkísértetik, amikor vonja és édesgeti tulajdon kívánsága.</verse>
				<verse number="15">Azután a kívánság megfoganva, bűnt szül; a bűn pedig teljességre jutva, halált nemz.</verse>
				<verse number="16">Ne tévelyegjetek, szeretett atyámfiai!</verse>
				<verse number="17">Minden jó adomány és minden tökéletes ajándék felülről való és a világosságok Atyjától száll alá, akinél nincs változás vagy változásnak árnyéka.</verse>
				<verse number="18">Akarata szerint szült minket az igazság beszéde által, hogy az ő teremtményeinek mintegy zsengéi legyünk.</verse>
				<verse number="19">Tudjátok meg, szeretett atyámfiai! Minden ember legyen gyors a hallásra, lassú a szólásra, lassú a haragra.</verse>
				<verse number="20">Mert az ember haragja nem munkálja azt, ami Isten előtt igaz.</verse>
				<verse number="21">Vessetek el azért minden undokságot és gonoszságot, amely még megmaradt bennetek, és szelídséggel fogadjátok a belétek plántált igét, amely megtarthatja lelketeket.</verse>
				<verse number="22">Az igének pedig cselekvői legyetek és ne csak hallgatói, megcsalva magatokat.</verse>
				<verse number="23">Mert ha valaki az igének hallgatója és nem cselekvője, az ilyen hasonló ahhoz az emberhez, aki tükörben nézi testi ábrázatát.</verse>
				<verse number="24">Mert megtekintette magát, azután tovább ment és nyomban elfelejtette, milyen volt.</verse>
				<verse number="25">De aki belenéz a szabadság tökéletes törvényébe és megmarad amellett, aki tehát nem feledékeny hallgató, hanem valóságos cselekvő: az boldog lesz az ő cselekvésében.</verse>
				<verse number="26">Ha valaki istenfélőnek gondolja magát közületek, de nem zabolázza meg nyelvét, hanem megcsalja a maga szívét, annak istentisztelete hiábavaló.</verse>
				<verse number="27">Tiszta és szeplő nélkül való istentisztelet az Isten és az Atya előtt ez: meglátogatni az árvákat és özvegyeket az ő nyomorúságukban és szeplő nélkül megőrizni magát a világtól.</verse>
			</chapter>
			<chapter number="2">
				<verse number="1">Atyámfiai, a mi dicsőséges Urunkba, a Jézus Krisztusba vetett hitetekben ne legyen személyválogatás.</verse>
				<verse number="2">Mert ha a ti gyülekezetetekbe bemegy egy aranygyűrűs ember fényes ruhában s ugyanakkor belép egy szegény is szennyes ruhában,</verse>
				<verse number="3">de ti csak a fényes öltözetűre néztek és azt mondjátok neki: Te ülj ide kényelmesen, és a szegénynek ezt mondjátok: Te állj meg ott, vagy: ülj le a zsámolyom mellé, —</verse>
				<verse number="4">nem jutottatok-e ellenmondásba magatokkal és nem lettetek-e gonosz gondolkodású bírákká?</verse>
				<verse number="5">Halljátok meg, szeretett atyámfiai, nem az Isten választotta-e ki a világ szegényeit, hogy gazdagok legyenek hitben és örökösei az országnak, amelyet azoknak ígért, akik őt szeretik?</verse>
				<verse number="6">Ti pedig megszégyenítettétek a szegényt. Nem a gazdagok zsarnokoskodnak-e rajtatok és nem ők hurcolnak-e a törvény elé?</verse>
				<verse number="7">Nem ők káromolják-e annak a szép nevét, akinek tulajdonaivá lettetek?</verse>
				<verse number="8">Ha ellenben megtartjátok a királyi törvényt az Írás szerint: Szeresd felebarátodat, mint tenmagadat! helyesen cselekesztek.</verse>
				<verse number="9">De ha személyválogatók vagytok, vétkeztek és a törvény elítél titeket, mint megszegőit.</verse>
				<verse number="10">Mert ha valaki az egész törvényt megtartja is, de vét egy ellen, az egész ellen vétkezik.</verse>
				<verse number="11">Mert aki ezt mondta: Ne paráználkodjál! ezt is mondta: Ne ölj! És ha nem paráználkodol, de ölsz, törvényszegővé lettél.</verse>
				<verse number="12">Úgy szóljatok és úgy cselekedjetek, mint akiket a szabadság törvénye fog megítélni.</verse>
				<verse number="13">Mert az ítélet irgalmatlan az iránt, aki nem cselekedett irgalmasságot; és diadalmaskodik az irgalmasság az ítélet felett.</verse>
				<verse number="14">Mi haszna, atyámfiai, ha valaki azt mondja, hogy neki van hite, cselekedetei pedig nincsenek? Vajjon megtarthatja-e őt a hit?</verse>
				<verse number="15">Ha pedig a mi atyánkfiai, férfiak vagy nők ruhátlanok és szűkölködnek a mindennapi eledel nélkül,</verse>
				<verse number="16">és azt mondja nekik valaki közületek: Menjetek el békességgel, melegedjetek és lakjatok jól, de nem adjátok meg nekik, amire a testnek szüksége van, mi annak a haszna?</verse>
				<verse number="17">Ugyanígy a hit is, ha cselekedetei nincsenek, halott önmagában.</verse>
				<verse number="18">De mondhatja valaki: Neked hited van, nekem pedig cselekedeteim vannak. Mutasd meg hát nekem cselekedetek nélkül a te hitedet és én a cselekedeteimből fogom megmutatni az én hitemet.</verse>
				<verse number="19">Te hiszed, hogy az Isten egy? Jól teszed. Az ördögök is hiszik és rettegnek.</verse>
				<verse number="20">Akarod-e pedig tudni, te balgatag ember, hogy a hit cselekedetek nélkül gyümölcstelen? (A 20. versben egyes kéziratokban a gyümölcstelen szó helyett halott szó olvasható.)</verse>
				<verse number="21">Vajjon Ábrahám, a mi atyánk, nem cselekedetekből igazult-e meg, mikor az ő fiát, Izsákot, az oltárra vitte?</verse>
				<verse number="22">Látod, hogy a hite segítségül volt a cselekedeteinek és a cselekedetekből lett teljessé a hit,</verse>
				<verse number="23">úgyhogy beteljesedett az Írás, amely ezt mondja: Hitt pedig Ábrahám az Istennek és tulajdoníttatott neki igazságul és Isten kedves emberének neveztetett.</verse>
				<verse number="24">Látjátok tehát, hogy cselekedetekből igazul meg az ember és nem csupán hitből.</verse>
				<verse number="25">Hasonlóképen a parázna Ráháb is vajjon nem cselekedetekből igazult-e meg, mikor a követeket házába fogadta és más úton bocsátotta ki?</verse>
				<verse number="26">Mert amint halott a test lélek nélkül, úgy halott a hit is cselekedetek nélkül</verse>
			</chapter>
			<chapter number="3">
				<verse number="1">Atyámfiai, ne legyetek sokan tanítók, hiszen tudjátok, hogy mi súlyosabb ítéletben részesülünk.</verse>
				<verse number="2">Mert mindnyájan sokképpen vétkezünk. Ha valaki beszédben nem vétkezik, az tökéletes ember, az egész testét is meg tudja zabolázni.</verse>
				<verse number="3">Ha a lovak szájába zablát vetünk, hogy engedelmeskedjenek nekünk, egész testüket is irányítjuk.</verse>
				<verse number="4">Íme a hajók is, bármily nagyok és ha erős szelek hajtják is azokat, igen kicsiny kormányrúddal odairányíthatók, ahova a kormányos szándéka akarja.</verse>
				<verse number="5">Így a nyelv is kicsiny tag, de nagy dolgokkal kérkedik. Íme, milyen kis tűz mily nagy erdőt felgyújt;</verse>
				<verse number="6">a nyelv is tűz. A nyelv a gonoszság egész világa a mi tagjaink között, megszeplősíti az egész testet és lángba borítja egész életünket, maga is lángba borul a gyehenna tüzétől.</verse>
				<verse number="7">Mert minden természet: vadállatoké, madaraké, csúszó-mászóké és tengeri állatoké, megszelídíthető és meg is szelídítették az emberek,</verse>
				<verse number="8">de a nyelvet az emberek közül senki sem tudja megszelídíteni; fékezhetetlen gonosz az, telve halálos méreggel.</verse>
				<verse number="9">Ezzel áldjuk az Istent és Atyát, és ezzel átkozzuk az Isten hasonlatosságára teremtett embereket:</verse>
				<verse number="10">ugyanabból a szájból jön ki áldás és átok. Atyámfiai, nem kellene ezeknek így lenniök.</verse>
				<verse number="11">Vajjon a forrás ugyanabból a nyílásból áraszt-e édeset és keserűt?</verse>
				<verse number="12">Vagy teremhet-e, atyámfiai, a fügefa olajbogyót, vagy a szőlőtő fügét? Ép ily kevéssé adhat a sós forrás édes vizet.</verse>
				<verse number="13">Kicsoda bölcs és értelmes közöttetek? Mutassa meg jámbor életével az ő cselekedeteit bölcsesség szelídségében.</verse>
				<verse number="14">Ha pedig keserű irigység és haszonlesés van a szívetekben, ne dicsekedjetek, és ne hazudjatok az igazság ellen.</verse>
				<verse number="15">Ez nem az a bölcsesség, amely felülről jön, hanem földi, testi és ördögi.</verse>
				<verse number="16">Mert ahol irigység van és haszonlesés, ott felfordulás van és mindenféle gonosz tett.</verse>
				<verse number="17">A felülről való bölcsesség először is tiszta, azután békeszerető, méltányos, engedelmes, irgalommal és jó gyümölcsökkel teljes, nem kételkedő és nem képmutató.</verse>
				<verse number="18">Az igazság gyümölcsét pedig békességben vetik el azok, akik békességet szereznek.</verse>
			</chapter>
			<chapter number="4">
				<verse number="1">Honnan vannak háborúk és honnan vannak harcok közöttetek? Nem onnan-e, hogy bűnös vágyaitok tusakodnak tagjaitokban?</verse>
				<verse number="2">Megkívántok valamit és nem kapjátok meg; öltök és irigykedtek és semmit sem érhettek el. Harcoltok és háborúskodtok. Nem kaptok, mert nem kértek.</verse>
				<verse number="3">Kértek és nem kapjátok meg, mert rosszul kéritek, azért, hogy bűnös vágyaitokban eltékozoljátok.</verse>
				<verse number="4">Ti paráznák, nem tudjátok-e, hogy a világgal való barátság ellenségeskedés az Istennel? Ha tehát valaki a világ barátja akar lenni, az Isten ellenségévé lesz.</verse>
				<verse number="5">Vagy azt gondoljátok, hogy az írás ok nélkül mondja: Féltékenyen kívánja a lelket, amelynek bennünk adott lakozást?</verse>
				<verse number="6">De ő nagyobb kegyelmet ad; ezért mondja: Az Isten a kevélyeknek ellenük áll, az alázatosoknak pedig kegyelmet ad.</verse>
				<verse number="7">Engedelmeskedjetek azért az Istennek; de álljatok ellene az ördögnek és elfut tőletek.</verse>
				<verse number="8">Közeledjetek az Istenhez és közeledni fog hozzátok. Tisztítsátok meg kezeteket, ti bűnösök, és szenteljétek meg szíveteket, ti kétszívűek!</verse>
				<verse number="9">Lássátok meg, milyen nyomorultak vagytok, bánkódjatok és sírjatok, nevetésetek forduljon gyászra, és örömötök szomorúságra,</verse>
				<verse number="10">alázzátok meg magatokat az Úr előtt és felmagasztal titeket.</verse>
				<verse number="11">Ne szóljátok meg egymást, atyámfiai. Aki megszólja atyjafiát, vagy megítéli, az a törvényt szólja meg és a törvényt ítéli meg. Ha pedig a törvényt megítéled, nem cselekvője, hanem bírája vagy a törvénynek.</verse>
				<verse number="12">Egy a törvényadó és a bíró: az, aki megtarthat és elveszthet. Te pedig ki vagy, hogy megítéled a te felebarátodat?</verse>
				<verse number="13">Nosza most, akik ezt mondjátok: Ma vagy holnap elmegyünk ebbe meg ebbe a városba, és ott töltünk egy esztendőt, kalmárkodunk és nyerészkedünk,</verse>
				<verse number="14">— hiszen azt sem tudjátok, hogy mit hoz a holnap? Mi a ti életetek? Bizony, pára vagytok, amely egy kevés ideig látszik, azután pedig eltűnik.</verse>
				<verse number="15">Holott ezt kellene mondanotok: Ha az Úr akarja és élünk, ezt vagy azt fogjuk cselekedni.</verse>
				<verse number="16">Ti ellenben most elbizakodottságotokban dicsekesztek. Pedig minden ilyen dicsekvés gonosz.</verse>
				<verse number="17">Aki azért tudna jót cselekedni és nem cselekszi, bűne az annak.</verse>
			</chapter>
			<chapter number="5">
				<verse number="1">Nosza most, ti gazdagok, jajgatva sírjatok a rátok következő nyomorúságok miatt!</verse>
				<verse number="2">Gazdagságotok megrothadt és ruháitokat moly ette meg.</verse>
				<verse number="3">Aranyos ezüstkincseteket rozsda fogta meg: rozsdájuk bizonyság lesz ellenetek és mint tűz emészti testeteket. Kincset gyűjtöttetek az utolsó napokban!</verse>
				<verse number="4">Íme, a mezőiteket learató munkások bére, amelyet ti visszatartottatok, égre kiált, és az aratók panasza eljutott a Seregek Urának fülébe.</verse>
				<verse number="5">Dőzsöltetek e földön és (tobzódtatok; szíveteket hizlaltátok, mint az áldozás napján.</verse>
				<verse number="6">Elítéltétek és megöltétek az igazat; nem áll ellen nektek.</verse>
				<verse number="7">Tűrjetek azért, atyám fiai, békességgel az Úr eljöveteléig, íme, a földműves várja a föld drága gyümölcsét, és türelmesen vár arra, míg őszi és tavaszi esőt kap,</verse>
				<verse number="8">Várjatok azért ti is türelemmel és erősítsétek meg a szíveteket, mert az Úr eljövetele elközelgett.</verse>
				<verse number="9">Ne panaszkodjatok, atyámfiai, egymásra, hogy ítélet alá ne essetek. íme a bíró az ajtó előtt áll.</verse>
				<verse number="10">Például vegyétek, atyámfiai, a szenvedésben és hosszútűrésben a prófétákat, akik az Úr nevében szólottak.</verse>
				<verse number="11">íme boldogoknak mondjuk azokat, akik a szenvedésekben helytállottak. Hallottatok Jób állhatatosságáról és életének végéről, amelyet neki az Úr adott. Látjátok, hogy igen irgalmas az Úr és könyörületes.</verse>
				<verse number="12">Mindenek előtt pedig ne esküdjetek, atyámfiai, se az égre, se a földre, se semmi egyéb esküvéssel. Hanem legyen a ti igenetek igen és a ti nemetek nem, hogy ítélet alá ne essetek.</verse>
				<verse number="13">Szenved-é valaki köztetek? Imádkozzék. Öröme van-e valakinek? Dicséretet énekeljen.</verse>
				<verse number="14">Beteg valaki köztetek? Hívja magához a gyülekezet véneit, hogy azok imádkozzanak felette és kenjék meg őt olajjal az Úr nevében,</verse>
				<verse number="15">És a hitből való imádság megtartja a szenvedőt és az Úr felsegíti őt. És ha bűnt követett is el, megbocsáttatik neki.</verse>
				<verse number="16">Valljátok meg azért egymásnak bűneiteket és imádkozzatok egymásért, hogy meggyógyuljatok. Nagy erő van az igaz ember buzgó könyörgésében.</verse>
				<verse number="17">Illés hozzánk hasonló ember volt és mikor imádkozva könyörgött, hogy ne legyen eső, nem is esett eső a földre három évig és hat hónapig.</verse>
				<verse number="18">Majd mikor ismét imádkozott, az ég esőt adott, és a föld meghozta a maga termését.</verse>
				<verse number="19">Atyámfiai, ha valaki köztetek eltévelyedik az igazságtól és megtéríti őt valaki,</verse>
				<verse number="20">tudja meg, hogy aki bűnöst térít meg az ő tévelygő útjáról, annak lelkét megmenti a haláltól és sok bűnt elfedez.</verse>
			</chapter>
		</book>
		<book number="60">
			<chapter number="1">
				<verse number="1">Péter, Jézus Krisztus apostola a szétszórtságban élő jövevényeknek Pontúéban, Galáciában, Kappadóciában, Ázsiában és Bitiniában,</verse>
				<verse number="2">akik kiválasztattak, az Atya Istennek eleve elhatározása szerint, a Lélek által való megszentelésben, engedelmességre és a Jézus Krisztus vérével való meghintésre: kegyelem és békesség adassék nektek bőségesen.</verse>
				<verse number="3">Áldott az Isten és a mi Urunk Jézus Krisztusnak Atyja, aki az ő nagy irgalmassága szerint újjászült minket élő reménységre Jézus Krisztusnak a halálból való feltámadása által,</verse>
				<verse number="4">romolhatatlan, szeplőtelen és hervadhatatlan örökségre, amely a mennyben van számotokra,</verse>
				<verse number="5">akiket az Isten hatalma őriz hit által az üdvösségre, amely készen van, hogy az utolsó időben nyilvánvaló legyen.</verse>
				<verse number="6">Akkor majd örvendeztek, noha most kevés ideig, ha meg kell lennie, szomorkodtok különféle kísértések között,</verse>
				<verse number="7">hogy a ti kipróbált hitetek sokkal becsesebbnek bizonyuljon a veszendő, bár kipróbált aranynál a ti dicséretetekre, dicsőségetekre és tisztességetekre a Jézus Krisztus megjelenésekor.</verse>
				<verse number="8">Őt, noha nem láttátok, szeretitek; akiben noha most nem látjátok, hisztek és örvendeztek kibeszélhetetlen és dicsőült örömmel.</verse>
				<verse number="9">mivelhogy elértétek hitetek célját, lelketek üdvösségét.</verse>
				<verse number="10">E felől az üdvösség felől kérdezősködtek és tudakozódtak a próféták, akik a nektek rendelt kegyelem felől jövendöltek,</verse>
				<verse number="11">tudakozva, hogy mely vagy milyen időre jelentette ki azt Krisztusnak bennük levő Lelke, mikor előre bizonyságot tett a Krisztusra váró szenvedésekről és az azok után való dicsőségről.</verse>
				<verse number="12">Nekik kijelentetett, hogy nem maguknak, hanem nektek szolgáltak azokkal, amiket most prédikáltak nektek az evangéliom hirdetői, az égből küldött Szentlélek által, amikbe az angyalok vágyakoznak beletekinteni.</verse>
				<verse number="13">Azért övezzétek fel elmétek derekát és mint józanok, tökéletesen reménykedjetek abban a kegyelemben, amely nektek Jézus Krisztus megjelenésekor adatik.</verse>
				<verse number="14">Mint engedelmes gyermekek, ne szabjátok magatokat előbbi kívánságaitokhoz, amelyekben tudatlanságotok ideje alatt éltetek,</verse>
				<verse number="15">hanem amint szent az, aki elhívott titeket, ti is szentek legyetek teljes életetekben;</verse>
				<verse number="16">mert az Írás mondja: Szentek legyetek, mert én szent vagyok.</verse>
				<verse number="17">És ha mint Atyát hívjátok őt segítségül, aki személyválogatás nélkül ítél kinek-kinek cselekedete szerint, félelemmel járjátok földi vándorlásotok idejét,</verse>
				<verse number="18">hiszen tudjátok, hogy nem veszendő holmin, ezüstön vagy aranyon váltattatok meg atyáitoktól örökölt hiábavaló életetekből,</verse>
				<verse number="19">hanem drága véren, mint hibátlan és szeplőtlen Bárányén, a Krisztusén,</verse>
				<verse number="20">aki ugyan előbb, már a világ teremtése előtt elrendeltetett, de csak az idők végén jelent meg érettetek.</verse>
				<verse number="21">Ő általa hisztek az Istenben, aki feltámasztotta őt a halálból és dicsőséget adott neki, hogy a ti hitetek Istenbe vetett reménység is legyen.</verse>
				<verse number="22">Lelketeket az igazság iránt való engedelmességben szenteljétek meg képmutatás nélkül való atyafiúi szeretetre, egymást szívből buzgón szeressétek,</verse>
				<verse number="23">mint akik nem múlandó, hanem romolhatatlan magból születtetek újjá, Istennek élő és maradandó beszéde által.</verse>
				<verse number="24">Mert minden ember olyan, mint a fű, és annak minden dicsősége, mint a fű virága. Megszárad a fű, és virága elhull,</verse>
				<verse number="25">de az Úr beszéde megmarad örökké. Ez a beszéd pedig az evangéliomt amely néktek hirdettetett.</verse>
			</chapter>
			<chapter number="2">
				<verse number="1">Vessetek lé azért minden gonoszságot, minden álnokságot és képmutatást, irigységet és minden rágalmazást,</verse>
				<verse number="2">mint most született csecsemők, az igének tiszta tejét kívánjátok, hogy azon növekedjetek az üdvösségre,</verse>
				<verse number="3">mivelhogy megízleltétek, hogy jóságos az Úr.</verse>
				<verse number="4">Járuljatok őhozzá úgy, mint élő, az emberek által ugyan megvetett, de Istennél kiválasztott drágakőhöz,</verse>
				<verse number="5">ti magatok is, mint élő kövek, épüljetek lelki házzá, legyetek szent papsággá, áldozzatok lelki áldozatokkal, amelyek kedvesek Istennek a Jézus Krisztus által.</verse>
				<verse number="6">Ezért van meg az írásban: Íme Sionban választott drága szegeletkövet teszek, és aki hisz abban, nem szégyenül meg.</verse>
				<verse number="7">Nektek azért, akik hisztek, drága kincs. A hitetleneknek azonban: Amely követ az építők megvetettek, az lett a szegelet fejévé,</verse>
				<verse number="8">megütközés kövévé és botránkozás sziklájává, mivel azok nem engedelmeskednek az igének, beleütköznek abba, hiszen arra is rendeltettek.</verse>
				<verse number="9">Ti pedig választott nemzetség, királyi papság, szent nemzet vagytok, olyan nép, melyet Isten sajátjának tekint, hogy hirdessétek Annak hatalmas cselekedeteit, aki a sötétségből az ő csodálatos világosságára hívott el titeket;</verse>
				<verse number="10">akik hajdan „nem nép” voltatok, most pedig „Isten népe” vagytok, akik egykor nem részesültetek kegyelemben, most pedig kegyelemben részesültetek.</verse>
				<verse number="11">Szeretteim, intelek titeket, mint idegeneket és jövevényeket, tartózkodjatok a testi vágyaktól, amelyek a lélek ellen harcolnak,</verse>
				<verse number="12">példás életet éljetek a pogányok között, hogy ha valami miatt mint gonosztevőket rágalmaznak titeket, a ti jócselekedeteitek láttán dicsőítsék Istent a meglátogatás napján.</verse>
				<verse number="13">Engedelmeskedjetek pedig minden emberi rendnek az Úrért: akár királynak, mint feljebbvalónak,</verse>
				<verse number="14">akár helytartóknak,, mint akiket ő küld, hogy a gonosztevőket megbüntessék, a jót cselekvőket pedig megdicsérjék.</verse>
				<verse number="15">Mert az az Isten akarata, hogy jót cselekedve, némítsátok el az értelmetlen emberek tudatlanságát,</verse>
				<verse number="16">mégpedig mint szabadok, és nem úgy, mint akiknél a szabadság a gonoszság takarója, hanem mint Istennek szolgái.</verse>
				<verse number="17">Mindenkit tiszteljetek, az atyafiakat szeressétek, az Istent féljétek, a királyt tiszteljétek.</verse>
				<verse number="18">Ti szolgák, teljes félelemmel engedelmeskedjetek uraitoknak; nemcsak a jóknak és emberségeseknek, de a szívteleneknek is.</verse>
				<verse number="19">Mert kegyelem az, ha valaki Istenhez igazodó lelkiismerete miatt tűri a fájdalmat, ártatlanul szenvedve.</verse>
				<verse number="20">Mert micsoda dicsőség az, ha bűnt cselekedve tűritek az arculverést? De ha jót cselekedve szenvedtek és tűrtök, ez kegyelem Istennél.</verse>
				<verse number="21">Mert erre hívattatok el; hiszen Krisztus is szenvedett érettetek, és nektek példát hagyott, hogy az ő nyomdokait kövessétek;</verse>
				<verse number="22">aki bűnt nem cselekedett, sem álnokság nem volt található szájában;</verse>
				<verse number="23">aki mikor gyalázták, a gyalázást nem viszonozta, mikor szenvedett, nem fenyegetőzött, hanem rábízta ügyét arra, aki igazságosan ítél;</verse>
				<verse number="24">aki a mi bűneinket maga vitte fel testében a fára, hogy a bűnöknek meghalva, az igazságnak éljünk; az ő sebei által gyógyultatok meg.</verse>
				<verse number="25">Mert olyanok voltatok, mint a tévelygő juhok, de most megtértetek lelketek pásztorához és gondviselőjéhez.</verse>
			</chapter>
			<chapter number="3">
				<verse number="1">Hasonlóképen ti asszonyok, engedelmeskedjetek férjeteknek, hogy ha némelyek nem engedelmeskednének is az igének, feleségük magaviselete által ige nélkül is megnyeressenek,</verse>
				<verse number="2">látva a ti istenfélő és tiszta életeteket.</verse>
				<verse number="3">Ne törődjetek a külső ékességgel, hajfonogatással, arany ékszerek felrakásával vagy díszes öltözékek felvevésével,</verse>
				<verse number="4">hanem a szív elrejtett emberével, a szelíd és csendes lélek romolhatatlanságával, ami igen becses az Isten előtt.</verse>
				<verse number="5">Mert így ékesítették magukat hajdan ama szent asszonyok is, akik Istenben reménykedtek, engedelmeskedve férjüknek,</verse>
				<verse number="6">amint Sára engedelmeskedett Ábrahámnak, urának nevezve őt; ti az ő leányai lettetek, ha jót cselekesztek és semmi fenyegetéstől nem rettegtek.</verse>
				<verse number="7">Ti, férfiak, hasonlóképen megértően éljetek együtt feleségetekkel, mint a gyengébb nemmel, adjátok meg nekik a tiszteletet, mint akik örököstársaitok az élet kegyelmében, hogy imádságaitoknak ne legyen akadálya.</verse>
				<verse number="8">Végezetre mindnyájan legyetek egyetértők, együtt érzők, az atyafiakat: szeretők, irgalmasok, alázatosak.</verse>
				<verse number="9">Ne fizessetek gonosszal a gonoszért vagy szidalommal a szidalomért, sőt ellenkezőleg áldást mondjatok, mert erre hívattatok, hogy áldást örököljetek.</verse>
				<verse number="10">Mert aki szeretni akarja az életet és jó napokat akar látni, tartóztassa meg nyelvét a gonosztól, és ajkait, hogy ne szóljanak álnokságot;</verse>
				<verse number="11">forduljon el a gonosztól és cselekedjék jót; keresse a békességet és kövesse azt.</verse>
				<verse number="12">Mert az Úr szeme az igazakon van, és füle az ő könyörgésükön; az Úr arca pedig a gonoszt cselekvők ellen fordul.</verse>
				<verse number="13">És ki az, aki bántalmaz titeket, ha a jóra igyekeztek?</verse>
				<verse number="14">De ha szenvedtek is az igazságért, boldogok vagytok. És fenyegetésüktől ne féljetek, se meg ne rendüljetek;</verse>
				<verse number="15">hanem az Úr Krisztust szenteljétek meg szívetekben. Legyetek készek mindig megfelelni mindenkinek, aki számon kéri tőletek a bennetek levő reménységet, de szelídséggel és istenfélelemmel.</verse>
				<verse number="16">Jó lelkiismerettel legyetek, hogy mikor rágalmaznak titeket, megszégyenüljenek azok, akik gyalázzák a ti Krisztusban való példás életeteket.</verse>
				<verse number="17">Mert jobb, ha jót cselekedve szenvedtek, ha ez az Isten akarata, hogysem gonoszt cselekedve.</verse>
				<verse number="18">Mert Krisztus is meghalt egyszer a bűnökért, mint igaz a nem igazakért, hogy titeket Istenhez vezéreljen; megöletve ugyan test szerint, de megelevenítve Lélek szerint.</verse>
				<verse number="19">E Lélek által el is ment és prédikált a tömlöcben levő lelkeknek,</verse>
				<verse number="20">akik egykor engedetlenek voltak, mikor az Isten béketűrése várt Nóé napjaiban a bárka készítésekor, amelyben kevés, mindössze nyolc lélek menekült meg víz által.</verse>
				<verse number="21">Ez a víz hasonlóképen megtart most titeket, mint keresztség, amely nem a test szennyének lemosása, hanem jó lelkiismeretért való könyörgés Istenhez: ez tart meg a Jézus Krisztus feltámadása által;</verse>
				<verse number="22">aki az Isten jobbján van, miután felment a mennybe; akinek alá vettettek az angyalok, hatalmasságok és erők.</verse>
			</chapter>
			<chapter number="4">
				<verse number="1">Mivel tehát Krisztus szenvedett testben, ti is ugyanezzel a gondolattal fegyverkezzetek fel, — mert aki testben szenved, elszakad a bűntől,</verse>
				<verse number="2">hogy többé ne emberek kívánságai, hanem Isten akarata szerint éljétek a testben hátralevő időt.</verse>
				<verse number="3">Mert elég, hogy életetek elmúlt idejében a pogányok akarata szerint cselekedtetek, feslettségekben, kívánságokban, részegségekben, dobzódásokban, ivásokban és undok bálványimádásokban jártatok.</verse>
				<verse number="4">Ezért szokatlan nekik és szitkozódnak, hogy nem rohantok velük együtt kicsapongásuknak ugyanabba az áradatába.</verse>
				<verse number="5">De számot adnak majd annak, aki készen áll megítélni élőket és holtakat.</verse>
				<verse number="6">Mert azért hirdettetett az evangéliom a holtaknak is, hogy megítéltessenek emberek módjára testben, de éljenek Isten szerint Lélekben.</verse>
				<verse number="7">Mindennek vége pedig közel van. Azért legyetek mértékletesek és józanok, hogy imádkozhassatok.</verse>
				<verse number="8">Mindenek előtt pedig legyetek buzgók az egymás iránt való szeretetben, mert a szeretet sok vétket elfedez.</verse>
				<verse number="9">Legyetek egymás iránt vendégszeretők, zúgolódás nélkül.</verse>
				<verse number="10">Kiki, amint kegyelmi ajándékot kapott, úgy sáfárkodjatok azokkal egymásnak, mint Isten sokféle kegyelmének jó sáfárai.</verse>
				<verse number="11">Ha valaki szól, úgy szóljon, mint aki Isten igéit szólja; ha valaki szolgál, azzal az erővel szolgáljon, amelyet az Isten ad, hogy mindenben Isten dicsőíttessék a Jézus Krisztus által, akinek dicsőség és hatalom örökkön-örökké. Ámen.</verse>
				<verse number="12">Szeretteim, ne lepődjetek meg azon a tűzön, amely próbáltatás végett támadt köztetek, mintha valami meglepő dolog történnék veletek,</verse>
				<verse number="13">sőt amennyiben részetek van a Krisztus szenvedéseiben, örüljetek, hogy az ő dicsőségének megjelenésekor is vigadozva örvendezhessetek.</verse>
				<verse number="14">Boldogok vagytok, ha Krisztus nevéért gyaláznak titeket, mert megnyugszik rajtatok a dicsőségnek és az Istennek Lelke. (A 14. vers végén egyes kéziratokban még ez olvasható: akit amazok káromolnak ugyan, de ti dicsőítitek őt.)</verse>
				<verse number="15">Mert senki se szenvedjen köztetek, mint gyilkos vagy tolvaj vagy gonosztevő vagy mint más dolgába avatkozó.</verse>
				<verse number="16">Ha pedig valaki mint keresztyén szenved, ne szégyellje, sőt dicsőítse ezzel a névvel az Istent.</verse>
				<verse number="17">Mert itt az ideje, hogy elkezdődjék az ítélet az Isten házán; ha pedig először mi rajtunk kezdődik el, mi lesz a végük azoknak, akik nem engedelmeskednek az Isten evangéliumának?</verse>
				<verse number="18">És ha az igaz is alig menekül meg, hová lesz az istentelen és a bűnös?</verse>
				<verse number="19">Azért akik az Isten akaratából szenvednek is, ajánlják lelküket a hű Teremtőnek, és cselekedjék a jót.</verse>
			</chapter>
			<chapter number="5">
				<verse number="1">A közöttetek levő presbitereket kérem én, a presbitertárs, Krisztus szenvedésének tanúja, és a megjelenendő dicsőségnek részese;</verse>
				<verse number="2">legeltessétek az Istennek közöttetek levő nyáját, nem kényszerűségből, hanem örömest, Isten jótetszése szerint, és nem rút nyerészkedésből, hanem buzgósággal,</verse>
				<verse number="3">sem nem úgy, hogy uralkodjatok a rátok bízottakon, hanem mint a nyáj példaképei.</verse>
				<verse number="4">És mikor megjelenik a főpásztor, elnyeritek a dicsőségnek hervadhatatlan koronáját.</verse>
				<verse number="5">Hasonlóképen ti, ifjabbak, engedelmeskedjetek a véneknek. Egymás között pedig mindnyájan öltözzétek fel az alázatosságot, mert az Isten a kevélyeknek ellenáll, az alázatosoknak pedig kegyelmet ad.</verse>
				<verse number="6">Alázzátok meg tehát magatokat Istennek hatalmas keze alatt, hogy felmagasztaljon titeket annak idején.</verse>
				<verse number="7">Minden gondotokat őrá vessétek, mert neki gondja van rátok.</verse>
				<verse number="8">Józanok legyetek, vigyázzatok, mert a ti ellenségetek, az ördög, mint ordító oroszlán szertejár és keresi, hogy kit nyeljen el;</verse>
				<verse number="9">álljatok ellen neki, legyetek erősek a hitben, tudva, hogy a világban levő atyátokfiain ugyanazok a szenvedések telnek be.</verse>
				<verse number="10">A minden kegyelem Istene pedig, aki az ő örök dicsőségére hívott el titeket a Krisztus Jézusban, ő maga tesz majd titeket, akik rövid ideig szenvedtetek, tökéletesekké, erősekké, szilárdakká és állhatatosakká.</verse>
				<verse number="11">Övé a dicsőség és a hatalom örökkön-örökké. Ámen.</verse>
				<verse number="12">Szilvánus által, aki hű atyátokfia, mint gondolom, röviden írtam, intve és bizonyságot téve, hogy az az Istennek igaz kegyelme, amelyben állotok. —</verse>
				<verse number="13">Köszönt titeket a veletek együtt kiválasztott babiloni gyülekezet, és Márk, az én fiam.</verse>
				<verse number="14">Köszöntsétek egymást szeretet csókjával. Békesség mindnyájatoknak, akik Krisztusban vagytok.</verse>
			</chapter>
		</book>
		<book number="61">
			<chapter number="1">
				<verse number="1">Simon Péter, Jézus Krisztus szolgája és apostola, azoknak, akik velünk egyenlő drága hitet nyertek, a mi Istenünknek és megtartónknak, Jézus Krisztusnak igazságában:</verse>
				<verse number="2">kegyelem és békesség adassék nektek bőségesen, az Istennek és a mi Urunknak, Jézusnak megismerésében.</verse>
				<verse number="3">Az ő isteni hatalma mindennel megajándékozott minket, ami az életre és kegyességre való, Annak megismerése által, aki minket a saját dicsőségével és erejével elhívott,</verse>
				<verse number="4">amelyek által ama becses és igen nagy ígéretekkel ajándékozott meg minket, hogy ezek által isteni természet részeseivé legyetek, kimenekülve a romlottságból, amely a bűnös vágy által uralkodik e világon.</verse>
				<verse number="5">Ugyanazért pedig ti is teljes igyekezettel arra törekedjetek, hogy hitetekben mutassátok meg az erényt, az erényben az ismeretet,</verse>
				<verse number="6">az ismeretben az önmegtartóztatást, az önmegtartóztatásban az állhatatosságot, az állhatatosságban a kegyességet,</verse>
				<verse number="7">a kegyességben az atyafiakhoz hajló szívet, az atyafiakhoz hajló szívben a szeretetet.</verse>
				<verse number="8">Mert ha ezek megvannak és gyarapodnak bennetek, sem resteknek, sem gyümölcsteleneknek nem bizonyultok a mi Urunk Jézus Krisztus megismerésére.</verse>
				<verse number="9">Mert akiben ezek nincsenek meg, az vak, rövidlátó és megfeledkezik régi bűneiből való megtisztulásáról.</verse>
				<verse number="10">Ennél fogva, atyámfiai, igyekezzetek a ti elhivatástokat és kiválasztatástokat minél inkább erőssé tenni, mert ha ezeket cselekszitek, soha meg nem botlotok.</verse>
				<verse number="11">így ugyanis bőséggel elnyeritek majd a mi Urunknak és megtartónknak, a Jézus Krisztusnak örök országába való bemenetelt.</verse>
				<verse number="12">Ezért mindenkor emlékeztetni foglak titeket ezekre, noha tudjátok ezeket és szilárdan álltok az igazság birtokában.</verse>
				<verse number="13">Helyesnek tartom pedig, amíg a testem sátorában vagyok, hogy emlékeztetés által felébresszelek titeket,</verse>
				<verse number="14">mint aki tudom, hogy hamar leteszem testem sátorát, amint a mi Urunk Jézus Krisztus is kijelentette nekem.</verse>
				<verse number="15">Igyekezem pedig, hogy ti holtom után is mindenkor megemlékezhessetek ezekről.</verse>
				<verse number="16">Mert nem kieszelt meséket követve ismertettük meg veletek a mi Urunk Jézus Krisztus hatalmát és eljövetelét, hanem mint akik szemünkkel láttuk az ő isteni fenségét.</verse>
				<verse number="17">Mert mikor az Atya Istentől tisztességet és dicsőséget nyert és hozzá a fenséges dicsőségnek ilyen szózata jutott el: Ez az én szeretett Fiam, akiben én gyönyörködöm —</verse>
				<verse number="18">mi hallottuk ezt az égből jövő szózatot, amikor együtt voltunk vele a szent hegyen, —</verse>
				<verse number="19">és így annál bizonyosabb nálunk a prófétai beszéd, amelyre jól teszitek, ha figyeltek, mint sötét helyen világító szövétnekre, míg felvirrad a nappal és a hajnalcsillag felkel szívetekben.</verse>
				<verse number="20">Gondoljátok meg mindenek előtt, hogy az írásnak egyetlen próféciája sem oldható meg a magunk magyarázatával,</verse>
				<verse number="21">mert sohasem ember akaratából származott a prófétai szó, hanem a Szentlélektől indíttatva szóltak az Isten szent emberei.</verse>
			</chapter>
			<chapter number="2">
				<verse number="1">Támadtak azonban hamis próféták is a nép között, amint ti köztetek is lesznek hamis tanítók, akik veszedelmes eretnekségeket fognak becsempészni és az Urat, aki megváltotta őket, megtagadják, önmagukra pedig hirtelen való veszedelmet hoznak.</verse>
				<verse number="2">És sokan fogják követni az ő kicsapongásaikat, akik miatt az igazság útját káromolni fogják.</verse>
				<verse number="3">És kapzsiságukban koholt beszédekkel kizsákmányolnak majd titeket. Azok elítéltetése régtől fogva készen van és romlásuk nem szunnyad.</verse>
				<verse number="4">Mert ha nem kedvezett az Isten a bűnbe esett angyaloknak, hanem a mélységbe taszítva, a sötétség láncaira adta őket, hogy őriztessenek az ítéletre;</verse>
				<verse number="5">és ha a régi világnak sem kedvezett, hanem csak Noét, az igazság hirdetőjét őrizte meg nyolcadmagával, miközben özönvízzel borította el az istentelenek világát;</verse>
				<verse number="6">és ha Sodorna és Gomora városát elhamvasztotta, vég romlásra kárhoztatta és például állította ásóknak, akik majd istentelenek lesznek,</verse>
				<verse number="7">és ha megszabadította az igaz Lótot, aki az istentelenek kicsapongó viselkedése miatt szenvedett —</verse>
				<verse number="8">mert az az igaz ember, amikor közöttük lakott, gonosz cselekedeteket látva és hallva, napról-napra gyötörte az ő igaz lelkét: —</verse>
				<verse number="9">akkor meg tudja szabadítani az Úr a kegyeseket is a kísértésekből, a gonoszokat pedig meg tudja őrizni az ítélet napjára büntetés végett,</verse>
				<verse number="10">főképen pedig azokat, akik tisztátalan kívánsággal test szerint élnek és az Úrnak a tekintélyét megvetik. Vakmerők, elbizakodottak, akik nem rettennek vissza attól, hogy a mennyei hatalmasságokat káromolják,</verse>
				<verse number="11">holott még a náluk hatalmasabb angyalok sem szólnak azok ellen az Úr előtt káromló ítéletet.</verse>
				<verse number="12">De ezek káromolják, amit nem ismernek, és éppen úgy el fognak pusztulni romlottságuk miatt, mint az oktalan állatok, amelyek a természettől csak azért vannak, hogy megfogják és levágják őket.</verse>
				<verse number="13">Ezek elszenvedik gonoszságuk büntetését, mint akik gyönyörűségnek tartják a nappali dobzódást; szennyfoltok és undokságok, akik kéjelegnek az ő csalárdságukban, mikor együttlakmároznak veletek;</verse>
				<verse number="14">akiknek szeme telve van paráznasággal, a bűnben telhetetlenek; megtévesztik az állhatatlan lelkeket, szívük gyakorlott a kapzsiságban, átok gyermekei.</verse>
				<verse number="15">Ezek az egyenes utat elhagyták, eltévelyedtek és követték Bálámnak, Beor fiának útját, aki a gonoszság jutalmát kedvelte.</verse>
				<verse number="16">De vétkéért méltán lakolt: mert egy igavonó néma állat emberi szóval akadályozta meg a próféta esztelenségét.</verse>
				<verse number="17">Ezek víztelen források, széltől hányt ködfelhők, akiknek a sötétség homálya lesz osztályrészük.</verse>
				<verse number="18">Mert nagyhangú, semmit mondó szavakat szólva, testi kívánságukkal, bujálkodásukkal elcsábítják azokat, akik még alig szakadtak el a tévelygésben élőktől,</verse>
				<verse number="19">és szabadságot ígérnek nekik, holott ők maguk a romlottság szolgái; mert ami erőt vesz az emberen, annak a rabjává lett.</verse>
				<verse number="20">Mert ha az Úrnak, a megtartó Jézus Krisztusnak megismerése által a világ förtelmeit elkerülik ugyan, de azokba ismét belekeverednek és legyőzetnek, az utolsó állapotuk rosszabb lesz az elsőnél.</verse>
				<verse number="21">Mert jobb volna rájuk nézve, ha meg sem ismerték volna az igazság útját, mint hogy azt megismerve, elpártoljanak a nekik adott szent parancsolattól.</verse>
				<verse number="22">De betelt rajtuk az igaz példabeszéd: Visszatért az eb a maga okádására! és: A megfürdött disznó sárban hempereg</verse>
			</chapter>
			<chapter number="3">
				<verse number="1">Ez már a második levelem hozzátok, szeretteim; ezekkel emlékeztetés által a ti tiszta gondolkozásotokat fel akarom ébreszteni,</verse>
				<verse number="2">hogy megemlékezzetek a szent prófétáknak előre megmondott beszédeiről és az Úrnak és Megtartónak a ti apostolaitok által közölt parancsolatáról.</verse>
				<verse number="3">Gondoljátok meg mindenek előtt azt, hogy az utolsó időben csúfolódók támadnak csúfolódással, akik saját kívánságaik szerint járnak,</verse>
				<verse number="4">és azt mondják: Hol van az ő eljövetelének ígéretei Mert amióta az atyák elhunytak, minden azonmódon marad, mint volt a teremtés kezdetétől fogva.</verse>
				<verse number="5">Mert szándékosan megfeledkeznek arról, hogy az egek régtől fogva voltak, és a föld is, amely vízből és víz által állott elő az Isten szavára,</verse>
				<verse number="6">amely által az akkori világ vízözönnel elborítva elveszett.</verse>
				<verse number="7">A mostani egek pedig és a föld, ugyanez által a szó által kíméltettek meg, és tűznek tartatnak fenn, az ítéletnek és az istentelen emberek pusztulásának napjára.</verse>
				<verse number="8">Ezt az egyet azonban ne felejtsétek el, szeretteim, hogy egy nap az Úrnál olyan, mint ezer esztendő, és ezer esztendő, mint egy nap.</verse>
				<verse number="9">Nem halogatja az Úr az ígéretet, amint némelyek halogatásnak tartják, hanem hosszútűrő irántatok, és nem akarja, hogy némelyek elvesszenek, hanem hogy mindenki találja meg a megtérés útját.</verse>
				<verse number="10">Az Úr napja pedig úgy jön majd el, mint a tolvaj, amikor az egek ropogva elmúlnak, az elemek pedig a hőségtől felbomlanak és a föld és a rajta levő emberi alkotások többé nem találhatók.</verse>
				<verse number="11">Mivel azért mindezek felbomlanak, mennyivel inkább kell szent életben és kegyességben járnotok nektek,</verse>
				<verse number="12">akik várjátok és sóvárogjátok az Isten napjának eljövetelét, amelyért az egek tűzbe borulva felbomlanak és az elemek égve megolvadnak?!</verse>
				<verse number="13">De új eget és új földet várunk az ő ígérete szerint, amelyekben igazság lakozik.</verse>
				<verse number="14">Azért szeretteim, ezeket várva, igyekezzetek, hogy szeplő és hiba nélkül valóknak találtassatok, békességben.</verse>
				<verse number="15">És a mi Urunknak hosszútűrését üdvösségnek tartsátok, amint a mi szeretett atyánkfia, Pál is írta nektek a neki adott bölcsesség szerint</verse>
				<verse number="16">szinte minden levelében is, amikor ezekről beszél azokban. Ezekben vannak némely nehezen érthető részek, amelyeket a tudatlanok és állhatatlanok elcsűrnek-csavarnak, mint egyéb írásokat is, a maguk vesztére.</verse>
				<verse number="17">Ti tehát szeretteim, mivel ezt előre tudjátok, őrizkedjetek, hogy elsodortatva az istentelenek tévelygései által, saját erősségetekből ki ne essetek;</verse>
				<verse number="18">hanem növekedjetek a kegyelemben és a mi Urunknak és megtartó Jézus Krisztusunknak megismerésében. Neki legyen dicsőség mind most, mind az örökkévalóság napjáig!</verse>
			</chapter>
		</book>
		<book number="62">
			<chapter number="1">
				<verse number="1">Ami kezdettől fogva volt, amit hallottunk, amit szemünkkel láttunk, amit szemléltünk és kezünkkel tapintottunk: az élet igéjéről;</verse>
				<verse number="2">— és az élet megjelent, és láttuk és tanúbizonyságot teszünk róla és hirdetjük nektek az örök életet, amely az Atyánál volt és megjelent nekünk; —</verse>
				<verse number="3">amit láttunk és hallottunk, azt hirdetjük nektek, hogy nektek is közösségetek legyen velünk. A mi közösségünk pedig az Atyával és az ő Fiával, a Jézus Krisztussal van.</verse>
				<verse number="4">És ezeket azért írjuk nektek, hogy örömünk teljes legyen.</verse>
				<verse number="5">Ez pedig az az üzenet, amelyet tőle hallottunk és hirdetünk nektek, hogy az Isten világosság és nincsen őbenne semmi sötétség.</verse>
				<verse number="6">Ha azt mondjuk, hogy közösségünk van vele, és sötétségben járunk, hazudunk és nem cselekesszük az igazságot.</verse>
				<verse number="7">Ha pedig a világosságban járunk, amint ő maga világosságban van, közösségünk van egymással és Jézusnak, az ő Fiának vére megtisztít minket minden bűntől.</verse>
				<verse number="8">Ha azt mondjuk, hogy nincsen bűn bennünk, magunkat csaljuk meg és nincs bennünk az igazság.</verse>
				<verse number="9">Ha megvalljuk bűneinket, hű és igaz ő, hogy megbocsássa bűneinket és megtisztítson minket minden gonoszságtól.</verse>
				<verse number="10">Ha azt mondjuk, hogy nem vétkeztünk, hazuggá tesszük őt és az ő igéje nincsen bennünk.</verse>
			</chapter>
			<chapter number="2">
				<verse number="1">Fiacskáim, ezeket azért írom nektek, hogy ne vétkezzetek. És ha valaki vétkezik, van Szószólónk az Atyánál, az igaz Jézus Krisztus.</verse>
				<verse number="2">És ő engesztelés a mi bűneinkért, de nemcsak a mieinkért, hanem az egész világ bűneiért is.</verse>
				<verse number="3">És arról tudjuk meg, hogy megismertük őt, ha az ő parancsolatait megtartjuk.</verse>
				<verse number="4">Aki ezt mondja: megismertem őt, és az ő parancsolatait nem tartja meg, az hazug és abban nincsen meg az igazság. (A 4. versben egyes kéziratokban az örömünk szó helyett örömetek szó olvasható.)</verse>
				<verse number="5">Aki pedig megtartja az ő beszédét, abban igazán teljessé lett az Isten szeretete. Ebből tudjuk meg, hogy őbenne vagyunk.</verse>
				<verse number="6">Aki azt mondja, hogy őbenne marad annak úgy kell élnie, amint ő élt.</verse>
				<verse number="7">Szeretteim, nem új parancsolatot írok nektek, hanem régi parancsolatot, amely kezdettől fogva előttetek volt: a régi parancsolat az ige, amelyet hallottatok.</verse>
				<verse number="8">Viszont új parancsolatot írok nektek; és ez igaz őbenne és tibennetek, mert a sötétség szűnni kezd és az igazi világosság már fénylik.</verse>
				<verse number="9">Aki azt mondja, hogy a világosságban van és gyűlöli atyjafiát az még mindig a sötétségben van.</verse>
				<verse number="10">Aki szereti az ő atyjafiát, a világosságban marad és nincs benne botránkoztató.</verse>
				<verse number="11">Aki pedig gyűlöli az ő atyjafiát, sötétségben van és sötétségben jár, és nem tudja hová megy, mert a sötétség megvakította az ő szemét.</verse>
				<verse number="12">Írok nektek, fiacskáim, mert bűneitek megbocsáttattak az ő nevéért.</verse>
				<verse number="13">írok nektek, atyák, mert megismertétek azt, aki kezdettől fogva van. írok nektek, ifjak, mert legyőztétek a gonoszt.</verse>
				<verse number="14">Írtam nektek, gyermekek, mert megismertétek az Atyát. Írtam nektek, atyák, mert megismertétek azt, aki kezdettől fogva van. Írtam nektek ifjak, mert erősek vagytok és az Isten igéje megmarad bennetek és legyőztétek a gonoszt.</verse>
				<verse number="15">Ne szeressétek a világot, se azokat, amik a világban vannak. Ha valaki a világot szereti, nincs abban szeretet az Atya iránt.</verse>
				<verse number="16">Mert mindaz, ami a világban van, a test kívánsága és a szemek kívánsága és a vagyonnal való kérkedés, nem az Atyától van, hanem a világból.</verse>
				<verse number="17">És a világ elmúlik, és annak kívánsága is; de aki az Isten akaratát cselekszi, megmarad örökké.</verse>
				<verse number="18">Gyermekeim, itt az utolsó óra; és amint hallottátok, hogy az antikrisztus jön, már most is sok antikrisztus támadt; ebből tudjuk, hogy itt az utolsó óra.</verse>
				<verse number="19">Közülünk váltak ki, de nem közülünk valók voltak, mert ha közülünk valók lettek volna, velünk maradtak volna. De nyilván valóvá kellett lenni felőlük, hogy nem mindnyájan közülünk valók.</verse>
				<verse number="20">Ti pedig felkenettetek a Szenttől, és mindent tudtok.</verse>
				<verse number="21">Nem azért írtam nektek, mivel nem ismeritek az igazságot, hanem mivel ismeritek azt, és mivel tudjátok, hogy semmiféle hazugság sem származik az igazságból.</verse>
				<verse number="22">Ki a hazug, ha nem az, aki tagadja, hogy Jézus a Krisztusi Ez az antikrisztus, aki tagadja az Atyát és a Fiút.</verse>
				<verse number="23">Aki tagadja a Fiút, az Atyát sem mondhatja magáénak. Aki vallja a Fiút, azé az Atya is.</verse>
				<verse number="24">Amit kezdettől fogva hallottatok, az maradjon meg bennetek. Ha megmarad bennetek az, amit kezdettől fogva hallottatok, ti is megmaradtok a Fiúban és az Atyában.</verse>
				<verse number="25">És az az ígéret, amelyet ő ígért nekünk: az örök élet.</verse>
				<verse number="26">Ezeket írtam nektek azok felől, akik megtévesztenek titeket.</verse>
				<verse number="27">És ami titeket illet, az a kenet, amelyet tőle vettetek, megmarad bennetek, és nincs rá szükségetek, hogy valaki tanítson titeket. Hanem amint a tőle nyert kenet mindenre megtanít titeket, úgy igaz is az és nem hazugság; és amint megtanított titeket, úgy maradjatok őbenne.</verse>
				<verse number="28">És most, fiacskáim, maradjatok őbenne, hogy mikor megjelenik, legyen bizodalmunk és meg ne szégyenüljünk előtte az ő eljövetelekor.</verse>
				<verse number="29">Ha tudjátok, hogy ő igazságos, ismerjétek meg azt is, hogy aki az igazságot cselekszi, az mind tőle született.</verse>
			</chapter>
			<chapter number="3">
				<verse number="1">Lássátok, milyen nagy szeretettel volt hozzánk az Atya, hogy Isten gyermekeinek neveztetünk és azok is vagyunk. A világ azért nem ismer minket, mert nem ismerte meg őt.</verse>
				<verse number="2">Szeretteim, most Isten gyermekei vagyunk, és még nem lett nyilvánvalóvá, hogy mivé leszünk. De tudjuk, hogy ha nyilvánvalóvá lesz, hasonlókká leszünk őhozzá; mert meg fogjuk őt látni úgy, amint van.</verse>
				<verse number="3">És mindenki, akiben megvan ez az ő iránta való reménység, megtisztítja magát, amint Ő is tiszta.</verse>
				<verse number="4">Mindenki, aki a bűnt cselekszi, az Isten törvényét is megszegi; a bűn pedig a törvény megszegése.</verse>
				<verse number="5">És tudjátok, hogy ő azért jelent meg, hogy a bűnöket elvegye; és őbenne nincsen bűn.</verse>
				<verse number="6">Senki sem vétkezik, aki őbenne marad, aki pedig vétkezik, nem látta őt, sem meg nem ismerte őt.</verse>
				<verse number="7">Fiacskáim, senki se tévesszen meg titeket. Aki az igazságot cselekszi, igaz, aminthogy Ő is igaz.</verse>
				<verse number="8">Aki a bűnt cselekszi, az ördögtől van, mert az ördög kezdettől fogva vétkezik. Azért jelent meg az Isten Fia, hogy az ördög munkáit lerontsa.</verse>
				<verse number="9">Senki sem cselekszik bűnt, aki az Istentől született, mert az ő Lelke benne marad; és nem cselekedhetik bűnt, mivel Istentől született.</verse>
				<verse number="10">Erről ismerhetők meg az Isten gyermekei és az ördög gyermekei: aki nem cselekszik igazságot, nem Istentől való, és az sem, aki nem szereti az ő atyjafiát.</verse>
				<verse number="11">Mert ez az üzenet, amelyet kezdettől fogva hallottatok, hogy szeressük egymást;</verse>
				<verse number="12">nem úgy, mint Kain, aki a gonosztól volt és meggyilkolta testvérét. És miért gyilkolta meg? Mivel az ő cselekedetei gonoszak voltak, testvére cselekedetei pedig igazak.</verse>
				<verse number="13">Ne csodálkozzatok, atyámfiai, hogy gyűlöl titeket a világ!</verse>
				<verse number="14">Mi tudjuk, hogy átmentünk a halálból az életbe, mert szeretjük a mi atyánkfiait; aki nem szereti az atyjafiát, a halálban marad.</verse>
				<verse number="15">Aki gyűlöli az atyjafiát, mind gyilkos az, és ti tudjátok, hogy egy gyilkosnak sincs benne megmaradó örök élete.</verse>
				<verse number="16">Arról ismertük meg a szeretetet, hogy ő az életét adta érettünk: mi is kötelesek vagyunk életünket adni atyánkfiaiért.</verse>
				<verse number="17">Akinek pedig világi javai vannak és látja, hogy az atyjafia szűkölködik, és bezárja előtte az ő szívét, hogyan marad meg abban az Isten szeretete!</verse>
				<verse number="18">Fiacskáim, ne szóval szeressünk, se nyelvvel, hanem cselekedettel és igazsággal.</verse>
				<verse number="19">Erről ismerjük meg, hogy az igazságból valók vagyunk, és így nyugtatjuk meg előtte szívünket,</verse>
				<verse number="20">hogyha szívünk elítél minket, nagyobb az Isten a mi szívünknél és mindent tud.</verse>
				<verse number="21">Szeretteim, ha nem ítél el minket' a szívünk, bizodalmunk van az Istenhez;</verse>
				<verse number="22">és akármit kérjünk, megnyerjük tőle, mivel megtartjuk a parancsolatait és azokat cselekesszük, amik kedvesek ő előtte.</verse>
				<verse number="23">Ez pedig az ő parancsolata, hogy higgyünk az ő Fiának, a Jézus Krisztusnak nevében és szeressük egymást, amint megparancsolta nekünk.</verse>
				<verse number="24">És aki az ő parancsolatait megtartja, az őbenne marad és ő is abban. És erről ismerjük meg, hogy ő bennünk marad: a Lélekről, akit nekünk adott</verse>
			</chapter>
			<chapter number="4">
				<verse number="1">Szeretteim, ne higgyetek minden léleknek, hanem vizsgáljátok meg a lelkeket, vajjon Istentől vannak-e; mert sok hamis próféta ment szerte a világba.</verse>
				<verse number="2">Erről ismeritek meg az Isten Lelkét: minden lélek az Istentől van, amely vallja, hogy Jézus Krisztus testben jött el;</verse>
				<verse number="3">viszont amely lélek nem vallja Jézust, nincs az Istentől. És ez az antikrisztus lelke, amelyről hallottátok, hogy eljön, és már a világban is van.</verse>
				<verse number="4">Ti, fiacskáim, az Istentől valók vagytok és legyőztétek őket, mert nagyobb az, aki bennetek van, mint aki a világban van.</verse>
				<verse number="5">Azok a világból valók; azért a világ szerint beszélnek, és a világ hallgat rájuk.</verse>
				<verse number="6">Mi az Istentől valók vagyunk: aki ismeri az Istent, hallgat ránk. Aki nincs Istentől, nem hallgat ránk. Erről ismerjük meg az igazság Lelkét és a tévelygés lelkét.</verse>
				<verse number="7">Szeretteim, szeressük egymást: mert a szeretet Istentől van; és mindenki, aki szeret, az Istentől született és ismeri az Istent.</verse>
				<verse number="8">Aki nem szeret, nem ismerte meg az Istent, mert az Isten szeretet.</verse>
				<verse number="9">Ebben nyilvánult meg az Istennek hozzánk való szeretete, hogy az ő egyszülött Fiát elküldötte Isten a világba, hogy éljünk ő általa.</verse>
				<verse number="10">Ebben van a szeretet, nem hogy mi szerettük az Istent, hanem hogy ő szeretett minket és elküldte az ő Fiát engesztelésül a mi bűneinkért.</verse>
				<verse number="11">Szeretteim, ha így szeretett minket az Isten, nekünk is szeretnünk kell egymást.</verse>
				<verse number="12">Az Istent soha senki nem látta; ha szeretjük egymást, az Isten bennünk marad és az ő szeretete teljessé lett bennünk.</verse>
				<verse number="13">Erről ismerjük meg, hogy benne maradunk és ő bennünk, mert a maga Lelkéből adott nekünk.</verse>
				<verse number="14">És mi láttuk és bizonyságot teszünk, hogy az Atya elküldötte a Fiút a világ Üdvözítőjéül.</verse>
				<verse number="15">Aki vallja, hogy Jézus az Isten Fia, abban megmarad az Isten és ő is az Istenben.</verse>
				<verse number="16">És mi megismertük és elhittük az Istennek hozzánk való szeretetét. Az Isten szeretet; és aki a szeretetben marad, az istenben marad és az Isten őbenne marad.</verse>
				<verse number="17">Azzal lett teljessé a szeretet közöttünk, hogy bizodalmunk van az ítélet napjához, mert amint ő van, úgy vagyunk mi is e világban.</verse>
				<verse number="18">A szeretetben nincsen félelem; sőt a tökéletes szeretet kiűzi a félelmet, mert a félelem gyötrelemmel jár: aki pedig fél, nem tökéletes a szeretetben.</verse>
				<verse number="19">Szeressük őt; mert ő előbb szeretett minket!</verse>
				<verse number="20">Ha azt mondja valaki: Szeretem az Istent, és gyűlöli az atyjafiát, hazug az, mert aki nem szereti az atyjafiát, akit látott,nem szeretheti az Istent, akit nem látott.</verse>
				<verse number="21">Ezt a parancsolatot is vettük tőle, hogy aki szereti az Istent, szeresse a maga atyjafiát is.</verse>
			</chapter>
			<chapter number="5">
				<verse number="1">Mindenki, aki hiszi, hogy Jézus a Krisztus, istentől született; és mindenki, aki szereti a szülőt, azt is szereti, aki attól született.</verse>
				<verse number="2">Erről ismerjük meg, hogy szeretjük az Isten gyermekeit, ha szeretjük az Istent és az ő parancsolatait megtartjuk.</verse>
				<verse number="3">Mert az az Isten iránt való szeretet, hogy megtartjuk az ő parancsolatait; az ő parancsolatai pedig nem nehezek.</verse>
				<verse number="4">Mert mindaz, ami az Istentől született, legyőzi a világot; és ez az a győzelem, amely legyőzte a világot: a mi hitünk.</verse>
				<verse number="5">Ki az, aki legyőzi a világot, ha nem az, aki hiszi, hogy Jézus az Isten Fia!</verse>
				<verse number="6">Ez az, aki víz és vér által jött: Jézus Krisztus; nemcsak a víznek, hanem a víznek és a vérnek a jegyében is. És a Lélek az, aki bizonyságot tesz, mert a Lélek az igazság.</verse>
				<verse number="7">Mert hárman tesznek bizonyságot: (A 7. és 8. vers néhány (főleg latin) kéziratban így hangzik: Mert hárman tesznek bizonyságot a mennyben: az Atya, az Ige és a Szentlélek és ez a három egy. És hárman tesznek bizonyságot a földön: a Lélek, a víz és a vér: és ez a három megegyezik.)</verse>
				<verse number="8">a Lélek, a víz és a vér: és ez a három megegyezik.</verse>
				<verse number="9">Ha elfogadjuk az emberek bizonyságtételét, az Isten bizonyságtétele nagyobb. Mert ez az Isten bizonyságtétele, hogy bizonyságot tett az ő Fiáról.</verse>
				<verse number="10">Aki hisz az Isten Fiában, annak bizonyságtétele van Ő általa. Aki nem hisz az Istennek, az hazuggá tette őt, mert nem hitt abban a bizonyságtételben, amellyel bizonyságot tett Isten az ő Fiáról.</verse>
				<verse number="11">És ez az a bizonyságtétel, hogy örök életet adott nekünk az Isten és ez az élet az ő Fiában van.</verse>
				<verse number="12">Akié a Fiú, azé az élet; akinél nincs az Isten Fia, annak élete nincsen.</verse>
				<verse number="13">Ezeket azért írtam nektek, akik hisztek az Isten Fiának nevében, hogy. megtudjátok, hogy örök életetek van. (A 13. vers végén egyes kéziratokban még ez olvasható: és higgyetek az Isten Fiának nevében.)</verse>
				<verse number="14">És ez az a bizodalom, amellyel őhozzá vagyunk, hogy ha kérünk valamit az ő akarata szerint, meghallgat minket;</verse>
				<verse number="15">és ha tudjuk, hogy meghallgat minket, akármit kérünk, tudjuk, hogy már teljesítette kéréseinket, amelyekkel hozzá fordultunk.</verse>
				<verse number="16">Ha valaki látja, hogy atyjafia vétkezik — nem halálos bűnnel — könyörögjön és Isten életet ad annak: azoknak, akik nem halálos bűnnel vétkeznek. Van halálos bűn. Nem az ilyenekért mondom, hogy könyörögjön.</verse>
				<verse number="17">Minden igazságtalanság bűn; de van olyan bűn is, amely nem halálos.</verse>
				<verse number="18">Tudjuk, hogy mindenki, aki Istentől született, nem vétkezik, hanem Ő, aki az Istentől született, megőrzi azt és a gonosz nem ér ahhoz.</verse>
				<verse number="19">Tudjuk, hogy mi az Istentől vagyunk, és az egész világ a gonoszság hatalmában vesztegel.</verse>
				<verse number="20">Tudjuk azt is, hogy az Isten Fia eljött és értelmet adott nekünk arra, hogy megismerjük azt, aki igaz és hogy mi az igazban, az ő Fiában, a Jézus Krisztusban vagyunk. Ez az igaz Isten és az örök élet.</verse>
				<verse number="21">Fiacskáim, Oltalmazzátok meg magatokat a bálványoktól!</verse>
			</chapter>
		</book>
		<book number="63">
			<chapter number="1">
				<verse number="1">A presbiter a kiválasztott Asszonynak és az ő gyermekeinek, akiket én igazán szeretek — és nemcsak én, hanem mindenki, aki megismerte az igazságot, —</verse>
				<verse number="2">az igazságért, amely megmarad bennünk és velünk lesz mindörökké:</verse>
				<verse number="3">kegyelem, irgalom, békesség legyen velünk az Atya Istentől és az Úr Jézus Krisztustól, az Atyának Fiától, igazságban és szeretetben.</verse>
				<verse number="4">Nagyon örültem, hogy olyanokat találtam gyermekeid között, akik igazságban járnak úgy, ahogy az Atya parancsolta.</verse>
				<verse number="5">És most kérlek téged, Asszonyom, nem mintha új parancsolatot írnék neked, hanem azt, amelyet kezdettől fogva vettünk, hogy szeressük egymást!</verse>
				<verse number="6">És ez a szeretet, hogy járjunk az ő parancsolatai szerint. Ez a parancsolat, amint kezdettől fogva hallottátok, hogy abban járjatok.</verse>
				<verse number="7">Mert sok hitető jött a világra, akik nem vallják, hogy Jézus Krisztus testben jött el. Ez a hitető és az antikrisztus.</verse>
				<verse number="8">Vigyázzatok magatokra hogy el ne veszítsétek munkánk gyümölcsét, hanem teljes jutalmat nyerjetek.</verse>
				<verse number="9">Mindannak, aki nem marad meg a Krisztus tanításában, hanem azon túlmegy, nincs Istene. Aki megmarad a tanításban, mind az Atya, mind a Fiú az övé.</verse>
				<verse number="10">Ha valaki hozzátok megy és ezt a tanítást nem viszi közétek, ne fogadjátok be házatokba és ne köszöntsétek,</verse>
				<verse number="11">mert aki köszönti, részes az ő gonosz cselekedeteiben.</verse>
				<verse number="12">Sok írnivalóm volna ugyan nektek, de nem akartam papiroson és tintával írni, remélem azonban, hogy eljutok hozzátok és szemtől-szembe beszélhetünk, hogy a mi örömünk teljes legyen.</verse>
				<verse number="13">Köszöntenek téged a te kiválasztott nőtestvéred gyermekei.</verse>
			</chapter>
		</book>
		<book number="64">
			<chapter number="1">
				<verse number="1">A presbiter a szeretett Gájusnak, akit én igazán szeretek.</verse>
				<verse number="2">Szeretett atyámfia, imádkozom, hogy mindenben jól legyen dolgod és légy jó egészségben, amint a te lelkednek jól van dolga.</verse>
				<verse number="3">Mert nagyon örültem, amikor atyafiak jöttek és bizonyságot tettek a te igazságodról úgy, amint te az igazságban jársz.</verse>
				<verse number="4">Nincs annál nagyobb örömöm, mint amikor azt hallom, hogy az én gyermekeim az igazságban járnak.</verse>
				<verse number="5">Szeretett atyámfia, hűségesen cselekszel mindenben, amit az atyafiakért, mégpedig az idegenekért teszel,</verse>
				<verse number="6">akik bizonyságot tettek a te szeretetedről a gyülekezet előtt. Jól teszed, ha ezeket Istenhez méltóan bocsátod útjukra.</verse>
				<verse number="7">Mert az ő nevéért mentek ki, semmit sem fogadva el a pogányoktól.</verse>
				<verse number="8">Nekünk azért be kell fogadnunk az ilyeneket, hogy munkatársaikká lehessünk az igazságban.</verse>
				<verse number="9">Írtam a gyülekezetnek; de Diotrefes, aki elsőséget kíván köztük, nem hallgat reánk.</verse>
				<verse number="10">Ezért ha odamegyek, majd megemlékezem dolgairól, amelyeket cselekszik, gonosz szavakkal fecsegve ellenünk, sőt ezzel sem éri be, hanem maga sem fogadja be az atyafiakat és akik ezt akarnák, azokat is akadályozza és a gyülekezetből kiveti.</verse>
				<verse number="11">Szeretett atyámfia, ne a rosszat kövesd, hanem a jót. Aki a jót cselekszi, Istentől van; aki pedig rosszat cselekszik, nem látta az Istent.</verse>
				<verse number="12">Demeter mellett mindenki bizonyságot tett, maga az igazság is; sőt mi is bizonyságot teszünk és tudjátok, hogy a mi bizonyság tételünk igaz.</verse>
				<verse number="13">Sok írnivalóm volna, de nem akarok tintával és tollal írni neked,</verse>
				<verse number="14">remélem azonban, hogy hamarosan meglátlak és szemtől-szembe beszélhetünk. (15) Békesség neked! Köszöntenek barátaid. Köszöntsd barátainkat név szerint.</verse>
			</chapter>
		</book>
		<book number="65">
			<chapter number="1">
				<verse number="1">Júdás, Jézus Krisztus szolgája, Jakabnak pedig testvére, az elhívottaknak, akiket az Atya Isten szeretett és a Jézus Krisztus megtartott:</verse>
				<verse number="2">irgalom, békesség és szeretet adassék nektek bőségesen!</verse>
				<verse number="3">Szeretteim, mikor teljes igyekezettel azon voltam, hogy írjak nektek közös üdvösségünk felől, kénytelen voltam nektek írni és titeket inteni, hogy tusakodjatok a hitért, amely a szenteknek egyszer s mindenkorra adatott.</verse>
				<verse number="4">Mert belopództak bizonyos emberek, akik régtől fogva előre feljegyeztettek erre az ítéletre: istentelenek, akik a mi Istenünk kegyelmével visszaélve, bujálkodnak és az egyedüli Urat, Istent és a mi Urunk Jézus Krisztust megtagadják.</verse>
				<verse number="5">Emlékeztetni akarlak pedig titeket, jóllehet mindezeket egyszer s mindenkorra tudjátok, hogy amikor az Úr a népet Egyiptom földjéről kiszabadította, utóbb azokat, akik nem hittek, elpusztította;</verse>
				<verse number="6">és az angyalokat is, akik nem őrizték meg eredeti méltóságukat, hanem elhagyták lakóhelyüket, a nagy napon végbe menendő ítéletre örökkévaló bilincsekben, sötétségben tartja,</verse>
				<verse number="7">ugyanígy Sodorna és Gomora és a körülöttük levő városok is, amelyek ezekhez hasonlóan paráználkodtak és idegen test után jártak, például szolgálnak, amikor az örök tűz büntetését szenvedik.</verse>
				<verse number="8">De mindezek ellenére ezek az álmodozók is hasonlóképen beszennyezik testüket, az uralkodó hatalmat megvetik és a mennyei méltóságot káromolják.</verse>
				<verse number="9">Pedig amikor Mihály arkangyal az ördöggel vitatkozva Mózes testéért vetélkedett, nem mert arra káromló ítéletet mondani, hanem azt mondta: Dorgáljon meg téged az Úr!</verse>
				<verse number="10">Ezek pedig szidalmaznak mindent, amit nem is ismernek; amit pedig oktalan állatok módjára ösztönösen ismernek, abban elpusztulnak.</verse>
				<verse number="11">Jaj nekik! Mert Kain útján indultak el és bérért Bálám tévelygéseire adták magukat és Kóré lázadásával vesznek el.</verse>
				<verse number="12">Ezek szennyfoltok a ti szeretetvendégségeiteken, tartózkodás nélkül veletek lakmároznak, magukat hizlalják; víztelen, szelektől hányt-vetett fellegek, őszvégi gyümölcstelen, kétszer meghalt és tőből kiszaggatott fák;</verse>
				<verse number="13">tenger megvadult habjai, amelyek saját szégyenüket tajtékozzák; tévelygő csillagok, akiknek a sötétség homálya lesz osztályrészük örökre.</verse>
				<verse number="14">Ezekről is prófétált pedig Énók, aki Ádámtól fogva a hetedik volt: íme, eljött az Úr az ő sokezer szentjével,</verse>
				<verse number="15">hogy ítéletet tartson mindenek felett és megbüntesse az istenteleneket minden cselekedetükért, amelyet istentelenül elkövettek, és minden kemény beszédért, amelyet az istentelen bűnösök mondtak ő ellene,</verse>
				<verse number="16">Ezek zúgolódók, panaszkodók, akik a maguk gonosz kívánságai szerint járnak, szájuk nagyhangú szavakat mond, haszonlesésből hódolnak az embereknek.</verse>
				<verse number="17">Ti azonban, szeretteim, emlékezzetek meg azokról a beszédekről, amelyeket a mi Urunk Jézus Krisztus apostolai előre megmondtak.</verse>
				<verse number="18">Mert azt mondták nektek: Az utolsó időben csúfolódók támadnak, akik az ő gonosz kívánságaik szerint járnak.</verse>
				<verse number="19">Ezek szakadásokat idéznek elő, testiek, akikben nincsen Lélek.</verse>
				<verse number="20">Ti pedig, szeretteim, épüljetek a ti szentséges hitetekben, imádkozzatok a Szentlélek által,</verse>
				<verse number="21">tartsátok meg magatokat az Isten szeretetében, várjátok a mi Urunk Jézus Krisztusnak irgalmát az örök életre.</verse>
				<verse number="22">És ha ingadoznak egyesek, könyörüljetek rajtok,</verse>
				<verse number="23">mentsétek meg, ragadjátok ki őket a tűzből, másokon is könyörüljetek, de félelemmel, utálva még a ruhát is, amelyet testük beszennyezett.</verse>
				<verse number="24">Annak pedig, aki titeket a botlástól megőrizhet és az ő dicsősége elé állíthat feddhetetlenségben, ujjongó örömmel,</verse>
				<verse number="25">egyetlen megtartó Istenünknek, a mi Urunk Jézus Krisztus által dicsőség, nagyság, erő és hatalom öröktől fogva és most és mindörökké! Ámen.</verse>
			</chapter>
		</book>
		<book number="66">
			<chapter number="1">
				<verse number="1">Jézus Krisztus kinyilatkoztatása, amelyet adott neki az Isten, hogy megmutassa az ő szolgáinak mindazt, amiknek hamarosan meg kell történniök: ő pedig elküldte azt angyala által, és megjelentette szolgájának, Jánosnak,</verse>
				<verse number="2">aki bizonyságot tett az Isten beszédéről és Jézus Krisztus bizonyságtételéről, mindenről, amit látott,</verse>
				<verse number="3">Boldog, aki olvassa és akik hallgatják a prófétálás beszédeit és megtartják mindazt, ami abban megíratott; mert az idő közel.</verse>
				<verse number="4">János a hét ázsiai gyülekezetnek: Kegyelem nektek és békesség attól, aki van, aki volt és aki eljövendő, és a hét lélektől, akik az ő királyi széke előtt vannak,</verse>
				<verse number="5">és a Jézus Krisztustól, aki a hű tanú, a halottak közül elsőszülött és a föld királyainak fejedelme. Annak, aki szeret minket és megváltott bűneinkből az ő vére által,</verse>
				<verse number="6">és az Istennek és az ő Atyjának királyságává és papjaivá tett minket: annak legyen dicsőség és hatalom örökkön-örökké. Ámen.</verse>
				<verse number="7">Íme, eljön a felhőkkel és meglátja minden szem, még azok is, akik átszögezték; és siratja őt a föld minden nemzetsége. Úgy van. Ámen.</verse>
				<verse number="8">Én vagyok az Alfa és az Ómega, ezt mond ja az Úr, az Isten, aki van és aki volt és aki eljövendő, a Mindenható.</verse>
				<verse number="9">Én, János, atyátokfia és társatok a szenvedésben és királyságban és a Jézusra való állhatatos várakozásban, a Pátmos nevű szigeten voltam az Isten beszédéért és a Jézusról való bizonyságtételért.</verse>
				<verse number="10">Elragadtattam Lélekben az Úr napján és hátam mögött hatalmas hangot hallottam, mint egy trombitáét,</verse>
				<verse number="11">amely ezt mondta: Írd meg könyvbe, amit látsz, és küldd el a hét gyülekezetnek: Efezusba, Szmirnába, Pergamumba, Tiatirába, Szárdisba, Filadelfiába és Laodiceába.</verse>
				<verse number="12">És megfordultam, hogy lássam a hangot, amely velem beszélt. Amint megfordultam, hét arany gyertyatartót láttam,</verse>
				<verse number="13">és a gyertyatartók között Ember Fiához hasonlót, bokáig érő ruhába öltözve és mellén aranyövvel körülövezve,</verse>
				<verse number="14">Feje pedig és haja fehér volt, mint a hófehér gyapjú, és szeme, mint a tűzláng;</verse>
				<verse number="15">és lába hasonló volt a kemencében izzó aranyfényű érchez, hangja pedig olyan, mint sok víz zúgása.</verse>
				<verse number="16">Jobb kezében pedig hét csillag volt és szájából kétélű éles kard jött ki; és arca, mint a nap, mikor fénylik erejében.</verse>
				<verse number="17">És mikor láttam, úgy estem lábához, mint egy halott. Ő pedig jobbját rámtéve, így szólt: Ne félj; én vagyok az Első és az Utolsó,</verse>
				<verse number="18">és az Élő, pedig halott voltam, és íme élek örökkön-örökké, és nálam vannak a halálnak és a pokolnak kulcsai.</verse>
				<verse number="19">Írd meg tehát mindazt, amit látsz, és ami van és aminek ezután kell történnie,</verse>
				<verse number="20">annak a hét csillagnak a titkát, amelyet jobb kezemben láttál, és a hét arany gyertyatartót: a hét csillag a hét gyülekezet angyala és a hét gyertyatartó a hét gyülekezet.</verse>
			</chapter>
			<chapter number="2">
				<verse number="1">Az efezusi gyülekezet angyalának írd meg: Ezt mondja az, aki jobb kezében tartja a hét csillagot, aki a hét arany gyertyatartó között jár:</verse>
				<verse number="2">Tudom a te cselekedeteidet, fáradozásodat és állhatatosságodat és hogy a gonoszokat nem szenvedheted, sőt próbára tetted azokat, akik apostoloknak mondják magukat, holott nem azok, és hazugoknak találtad őket.</verse>
				<verse number="3">És állhatatos vagy, terhet hordoztál az én nevemért és nem fáradtál el.</verse>
				<verse number="4">De azért van panaszom ellened: hogy első szeretetedet elhagytad.</verse>
				<verse number="5">Emlékezzél meg azért, honnét estél le! Térj meg és azokat cselekedd, amiket először cselekedtél; mert ha nem, eljövök hozzád és gyertyatartódat kimozdítom helyéből, ha meg nem térsz.</verse>
				<verse number="6">De az megvan benned, hogy gyűlölöd a nikolaiták cselekedeteit, amelyeket én is gyűlölök.</verse>
				<verse number="7">Akinek van füle, hallja meg, mit mond a Lélek a gyülekezeteknek! Annak, aki győz, enni adok az élet fájáról, amely az Isten paradicsomában van.</verse>
				<verse number="8">A szmirnai gyülekezet angyalának írd meg: Ezt mondja az Első és az Utolsó, aki halott volt és életre kelt:</verse>
				<verse number="9">Tudom a te nyomorúságodat és szegénységedet (de gazdag vagy) és azoknak káromlását, akik zsidóknak állítják magukat, holott nem azok, hanem a Sátán zsinagógája.</verse>
				<verse number="10">Semmit ne félj azoktól, amiket el kell szenvedned. Íme, a Sátán közületek néhányat börtönbe fog vetni, hogy megpróbáltassatok; és tíz napig tartó nyomorúságtok lesz. Légy hű mindhalálig, és neked adom az élet koronáját.</verse>
				<verse number="11">Akinek füle van, hallja meg, mit mond a Lélek a gyülekezeteknek! Aki győz, annak nem árt a második halál.</verse>
				<verse number="12">A pergamumi gyülekezet angyalának írd meg: Ezt mondja az, akinél a kétélű éles kard van:</verse>
				<verse number="13">Tudom, hol lakol: ahol a Sátán trónja van. És ragaszkodol nevemhez és a belém vetett hitet nem tagadtad meg Antipásnak, az én hű tanúmnak napjaiban sem, akit megöltek nálatok, ahol a Sátán lakik.</verse>
				<verse number="14">De van valami kevés panaszom ellened, mert vannak nálad olyanok, akik Bálám tanítását követik, ki Bálákot arra tanította, hogy tőrt vessen Izrael fiai elé, hogy egyenek a bálványáldozatokból és paráználkodjanak.</verse>
				<verse number="15">Így vannak nálad is olyanok, akik szintén a nikolaiták tanítását követik.</verse>
				<verse number="16">Térj meg azért; ha pedig nem, hamarosan ellened megyek és vívok azok ellen szájamnak kardjával.</verse>
				<verse number="17">Akinek van füle, hallja meg, mit mond a Lélek a gyülekezeteknek! Annak, aki győz, enni adok az elrejtett mannából, és adok neki fehér kövecskét és a kövecskén új írott nevet, amelyet senki sem tud, csak az, aki kapja.</verse>
				<verse number="18">A tiatirai gyülekezet angyalának írd meg: Ezt mondja az Isten Fia, akinek szeme olyan, mint a tűzláng, és lába hasonló az aranyfényű érchez:</verse>
				<verse number="19">Tudom a te cselekedeteidet, szeretetedet, hitedet, szolgálatodat és állhatatosságodat, és hogy az utóbbi cselekedeteid többet érnek az elsőknél.</verse>
				<verse number="20">De azért van panaszom ellened, mert eltűröd azt az asszonyt, Jezabelt, aki magát prófétának mondja, és tanít és arra csábítja az én szolgáimat, hogy paráználkodjanak és egyenek a bálványáldozatokból.</verse>
				<verse number="21">És én adtam neki időt, hogy megtérjen, de ő nem akar megtérni paráznaságából.</verse>
				<verse number="22">Íme, betegágyba vetem őt, és nagy nyomorúságba azokat, akik vele paráználkodnak, ha meg nem térnek cselekedeteikből.</verse>
				<verse number="23">Gyermekeit is halállal ölöm meg. És megtudják a gyülekezetek mind, hogy én vagyok a vesék és szívek vizsgálója és mindegyikőtöknek megfizetek a ti cselekedeteitek szerint.</verse>
				<verse number="24">Nektek pedig, a többi tiatirabelinek, azoknak, akik nem vallják ezt a tanítást és akik, mint mondják, nem ismerték meg a Sátán mélységeit, ezt mondom: Nem vetek rátok más terhet,</verse>
				<verse number="25">hanem azt, ami nálatok van, tartsátok meg, amíg eljövök.</verse>
				<verse number="26">És annak, aki győz és mindvégig cselekszi az én cselekedeteimet, hatalmat adok majd a pogányokon,</verse>
				<verse number="27">és vasvesszővel pásztorolja őket, ahogy a cserépedényeket széttörik; amint én is vettem az én Atyámtól.</verse>
				<verse number="28">És neki adom a hajnalcsillagot,</verse>
				<verse number="29">Akinek van füle, hallja meg, mit mond a Lélek a gyülekezeteknek!</verse>
			</chapter>
			<chapter number="3">
				<verse number="1">A szárdisi gyülekezet angyalának írd meg: Ezt mondja az, akinél az Istennek hét lelke van és a hét csillag: Tudom a te cselekedeteidet, hogy az a neved, hogy élsz, pedig halott vagy.</verse>
				<verse number="2">Légy éber és erősítsd meg a többieket, akik halófélben vannak; mert nem találtam teljeseknek a te cselekedeteidet az én Istenem előtt.</verse>
				<verse number="3">Emlékezzél meg azért, hogyan vetted és hallottad; és tartsd meg és térj meg. Ha tehát nem leszel éber, elmegyek hozzád, mint a tolvaj, és nem tudod, mely órában megyek el hozzád.</verse>
				<verse number="4">De vannak néhányan Szárdisban: azok, akik nem szennyezték be ruhájukat és fehér ruhában fognak járni velem, mivel méltók rá.</verse>
				<verse number="5">Aki győz, az fehér ruhába öltözik, és annak nevét nem törlöm ki az élet könyvéből, és vallást teszek az ő nevéről az én Atyám előtt és az ő angyalai előtt.</verse>
				<verse number="6">Akinek van füle, hallja meg, mit mond a Lélek a gyülekezeteknek!</verse>
				<verse number="7">A filadelfiai gyülekezet angyalának is írd meg: Ezt mondja a Szent, az Igaz, akinél a Dávid kulcsa van, aki amit kinyit, senki be nem zárja, és amit bezár, senki ki nem nyitja:</verse>
				<verse number="8">Tudom a te cselekedeteidet, íme nyitott ajtót adtam eléd, amelyet senki be nem zárhat; mert bár kevés erőd van, mégis megtartottad az én beszédemet és nem tagadtad meg az én nevemet.</verse>
				<verse number="9">íme, én adok neked a Sátán zsinagógájából, azokból, akik zsidóknak mondják magukat, de nem azok, hanem hazudnak, íme, azt cselekszem, hogy eljöjjenek és leboruljanak lábad előtt és megtudják, hogy én szerettelek téged.</verse>
				<verse number="10">Mivel megtartottad állhatatosságra intő beszédemet, én is megtartalak téged a megpróbáltatás órájában, amely jön az egész világra, hogy megpróbálja a földön lakókat,</verse>
				<verse number="11">Hamarosan eljövök. Tartsd meg, amid van, hogy senki el ne vegye a te koronádat.</verse>
				<verse number="12">Aki győz, azt oszloppá teszem az én Istenem templomában, és többé onnan ki nem jön; és felírom rá az én Istenem nevét és az én Istenem városának, az új Jeruzsálemnek nevét, amely az égből száll alá az én Istenemtől, és az én új nevemet.</verse>
				<verse number="13">Akinek van füle, hallja meg, mit mond a Lélek a gyülekezeteknek!</verse>
				<verse number="14">A laodiceai gyülekezet angyalának írd meg: Ezt mondja az Ámen, a hű és igaz tanú, az Isten teremtésének kezdete:</verse>
				<verse number="15">Tudom a te cselekedeteidet, hogy sem hideg nem vagy, sem forró. Bár hideg volnál vagy forró!</verse>
				<verse number="16">Így mivel langymeleg vagy, sem hideg, sem forró: kiköplek a számból.</verse>
				<verse number="17">Mivel ezt mondod: Gazdag vagyok, és meggazdagodtam, és semmire nincs szükségem, és nem tudod, hogy te nyomorult, szánalomraméltó, szegény, vak és mezítelen vagy:</verse>
				<verse number="18">azt tanácsolom azért neked, végy tőlem tűzben megpróbált aranyat, hogy gazdaggá légy; és fehér ruhákat, hogy öltözeted legyen és ne lássék meg a te rút mezítelenséged; és szemgyógyító írral kend meg a szemedet, hogy láss.</verse>
				<verse number="19">Én, akiket szeretek, megfeddem és megfenyítem. Légy tehát buzgóságos és térj meg.</verse>
				<verse number="20">Íme, az ajtó előtt állok és zörgetek; ha valaki meghallja az én szómat és kinyitja az ajtót, bemegyek ahhoz és vele vacsorálok és ő énvelem.</verse>
				<verse number="21">Aki győz, annak megadom, hogy királyi székemben üljön velem, amint én is győztem és Atyámmal az ő királyi székében ültem.</verse>
				<verse number="22">Akinek van füle, hallja meg, mit mond a Lélek a gyülekezeteknek!</verse>
			</chapter>
			<chapter number="4">
				<verse number="1">Ezek után láttam, és íme, megnyílt egy ajtó a mennyben és az előbbi hang, amelyet trombitaszónak hallottam, és amely velem beszélt, ezt mondta: Jöjj fel ide és én megmutatom neked mindazt, aminek ezután meg kell lennie.</verse>
				<verse number="2">És azonnal elragadtattam Lélekben. És íme királyi szék állott a mennyben és a királyi székben ült Valaki.</verse>
				<verse number="3">És aki abban ült, olyannak látszott, mint a jáspis és szárdius kő, és a királyi széket körülvevő szivárvány olyan volt, mint a smaragd.</verse>
				<verse number="4">És a királyi szék körül huszonnégy más királyi szék volt és a királyi székekben huszonnégy vén ült, fehér ruhákba öltözve, fejükön arany koronák.</verse>
				<verse number="5">A királyi székből pedig villámok cikáztak és szózatok és mennydörgések hallatszottak. És a királyi szék előtt hét fáklya lobogott: az Istennek hét lelke.</verse>
				<verse number="6">És a királyi szék előtt mintha üvegtenger lett volna, hasonló a kristályhoz; és középen, a királyi széknél és a királyi szék körül négy élőlény volt, tele szemekkel elől-hátul.</verse>
				<verse number="7">És az első élőlény hasonló volt az oroszlánhoz, a második élőlény hasonló a borjúhoz, a harmadik élőlénynek olyan arca volt, mint egy embernek, és a negyedik élőlény hasonló volt a repülő sashoz.</verse>
				<verse number="8">És a négy élőlény, amelyek közül mindegyiknek hat-hat szárnya volt, köröskörül és belül szemekkel tele, és éjjel-nappal szüntelen ezt mondta: Szent, szent, szent az Úr, a mindenható Isten, aki volt, aki van, és aki eljövendő!</verse>
				<verse number="9">És valahányszor az élőlények dicsőséget, tisztességet és hálát adnak Annak, aki a királyi székben ül és örökkön-örökké él,</verse>
				<verse number="10">leborul a huszonnégy vén a királyi székben ülő előtt és imádja Őt, aki örökkön-örökké él, és koronáikat a királyi szék elé teszik, és ezt mondják:</verse>
				<verse number="11">Méltó vagy, Urunk és Istenünk, hogy tied legyen a dicsőség és a tisztesség és a hatalom, mert te teremtettél mindent és a te akaratodból lettek és teremtettek.</verse>
			</chapter>
			<chapter number="5">
				<verse number="1">És láttam a királyi székben ülő jobb kezében egy könyvet, amely belül és kívül tele volt írva és le volt pecsételve hét pecséttel.</verse>
				<verse number="2">És láttam egy erős angyalt, aki hangosan kiáltotta: Ki méltó arra, hogy felnyissa a könyvet és feltörje pecsétéit?</verse>
				<verse number="3">És senki sem akadt sem mennyben, sem földön, sem föld alatt, aki felnyithatta volna a könyvet és abba beletekinthetett volna.</verse>
				<verse number="4">Én azért nagyon sírtam, hogy senki sem találtatott méltónak a könyv felnyitására s arra sem, hogy beletekintsen.</verse>
				<verse number="5">És a vének közül egy így szólt nekem: Ne sírj. Íme, győzött a Júda törzséből való oroszlán, a Dávid gyökere, hogy felnyissa a könyvet és annak hét pecsétjét.</verse>
				<verse number="6">És a királyi szék és a négy élőlény között és a vének között láttam egy Bárányt állani, amely mintha meg lett volna ölve. Hét szarva volt és hét szeme: ezek az Istennek hét lelke, elküldve az egész földre.</verse>
				<verse number="7">Ez eljött és elvette a könyvet a királyi székben ülőnek jobb kezéből.</verse>
				<verse number="8">És mikor a könyvet elvet te, a négy élőlény és a huszonnégy vén leborult a Bárány előtt. Mindegyiküknél hárfa volt és füstölőszerrel telt aranycsésze: ezek a szentek imádságai.</verse>
				<verse number="9">És új éneket énekeltek e szavakkal: Méltó vagy, hogy elvedd a könyvet és felnyisd pecsétéit, mert megölettél és a te véreddel váltottál meg minket Istennek minden törzsből és nyelvből és népből és nemzetből.</verse>
				<verse number="10">És a mi Istenünk számára királysággá és papokká tetted őket és uralkodni fognak a földön.</verse>
				<verse number="11">Majd feltekintettem és sok angyal szavát hallottam, akik a királyi szék, az élőlények és a vének körül állottak, — számuk tízezerszer tízezer és ezerszer ezer volt —</verse>
				<verse number="12">amint hangosan így kiáltottak: Méltó a megölt Bárány, hogy övé legyen az erő és gazdagság és bölcsesség és hatalom és tisztesség és dicsőség és áldás!</verse>
				<verse number="13">És hallottam, hogy minden teremtmény, ami csak a mennyben, a földön és a föld alatt és a tengerben és mind, ami ezekben van, ezt mondta: A királyi székben ülőnek és a Báránynak áldás és tisztesség és dicsőség és hatalom örökkön-örökké!</verse>
				<verse number="14">És a négy élőlény így szólt: Ámen. És a vének leborultak és imádták.</verse>
			</chapter>
			<chapter number="6">
				<verse number="1">És láttam, mikor a Bárány a hét pecsét közül az elsőt felnyitotta, és hallottam, hogy a négy élőlény közül az egyik mennydörgéshez hasonló hangon ezt mondta: Jöjj!</verse>
				<verse number="2">És láttam, és íme, egy fehér ló, és a rajta ülőnek íjja volt. És korona adatott neki, és kivonult mint győztes és hogy győzzön.</verse>
				<verse number="3">És mikor a második pecsétet felnyitotta, hallottam, hogy a második élőlény így szólt: Jöjj!</verse>
				<verse number="4">És kijött egy másik, veres ló és a rajta ülőnek hatalom adatott arra, hogy a békességet elvegye a földről és hogy az emberek egymást öljék. És nagy kardot adtak neki.</verse>
				<verse number="5">És mikor a harmadik pecsétet felnyitotta, hallottam, hogy a harmadik élőlény így szólt: Jöjj! Láttam azért és íme, jött egy fekete ló és a rajta ülőnek mérleg volt a kezében.</verse>
				<verse number="6">És úgy tetszett, hogy a négy élőlény között egy hang ezt mondta: Egy mérce búza egy dénár, három mérce árpa egy dénár, de a bort és az olajat ne bántsd.</verse>
				<verse number="7">És mikor a negyedik pecsétet felnyitotta, hallottam, hogy a negyedik élőlény ezt mondta: Jöjj!</verse>
				<verse number="8">És láttam, és íme jött egy fakó ló, és a rajta ülőnek neve Halál volt és a pokol követte őt. És ezeknek hatalom adatott a föld negyedrészén, hogy öljenek karddal, éhséggel, döghalállal és a föld vadállataival.</verse>
				<verse number="9">És mikor az ötödik pecsétet felnyitotta, láttam az oltár alatt azoknak lelkeit, akiket az Isten igéjéért és az ő bizonyságtételükért öltek meg.</verse>
				<verse number="10">És hangosan így kiáltottak: Uram, ki szent és igaz vagy, meddig halasztod még az ítéletet, és meddig nem állasz bosszút a mi vérünkért azokon, akik a földön laknak?</verse>
				<verse number="11">Akkor mindegyiküknek fehér ruha adatott és megmondatott nekik, hogy legyenek türelemmel még egy kis ideig, míg betelik a száma szolgatársaiknak és atyjokfiainak, akiknek meg kell öletniük, ahogy őket is megölték.</verse>
				<verse number="12">És amikor a hatodik pecsétet felnyitotta, láttam, nagy földrengés támadt és a nap olyan feketévé lett, mint valami szőrből készült gyászruha, a tele hold pedig olyan lett, mint a vér.</verse>
				<verse number="13">Az ég csillagai pedig úgy hullottak a földre, mint a fügefa hullatja éretlen gyümölcsét, mikor nagy szél rázza.</verse>
				<verse number="14">És az ég eltűnt, mint mikor a papírtekercs összegöngyölödik, és minden hegy és sziget elmozdult a helyéről;</verse>
				<verse number="15">és a föld királyai és a fejedelmek és a vezérek és a gazdagok és a hatalmasok és minden szolga és szabad ember elrejtőzött a barlangokba és a hegyek szikláiba</verse>
				<verse number="16">és így szóltak a hegyeknek és a szikláknak: Essetek ránk és rejtsetek el minket a királyi székben ülőnek arca elől és a Bárány haragja elől,</verse>
				<verse number="17">mert elérkezett az ő haragjuk nagy napja, és kicsoda állhat meg?</verse>
			</chapter>
			<chapter number="7">
				<verse number="1">Ezek után láttam négy angyalt állani a föld négy szögletén, akik a föld négy szelét visszatartották, hogy ne fújjon szél se a főldre, se a tengerre, se semmi élőfára.</verse>
				<verse number="2">Majd egy másik angyalt láttam feljönni napkeletről, akinél az élő Isten pecsétje volt és hangosan odakiáltott a négy angyalnak, akiknek megadatott, hogy ártsanak a földnek és a tengernek.</verse>
				<verse number="3">És így szólt: Ne ártsatok se a földnek, se a tengernek, se az élőfáknak addig, amíg meg nem pecsételjük a mi Istenünk szolgáit az ő homlokukon.</verse>
				<verse number="4">És hallottam a megpecsételtek számát: száznegyvennégyezer, akiket pecséttel jelöltek meg Izrael fiainak minden nemzetségéből:</verse>
				<verse number="5">Júda nemzetségéből tizenkétezer elpecsételt, Rúben nemzetségéből tizenkétezer, Gád nemzetségéből tizenkétezer,</verse>
				<verse number="6">Ásér nemzetségéből tizenkétezer, Naftáli nemzetségéből tizenkétezer, Manasse nemzetségéből tizenkétezer,</verse>
				<verse number="7">Simeon nemzetségéből tizenkétezer, Lévi nemzetségéből tizenkétezer, Isakár nemzetségéből tizenkétezer,</verse>
				<verse number="8">Zebulón nemzetségéből tizenkétezer, József nemzetségéből tizenkétezer, Benjámin nemzetségéből tizenkétezer elpecsételt.</verse>
				<verse number="9">Azután láttam és íme, nagy sokaság jött, amelyet senki sem számlálhatott meg, minden nemzetből, törzsből, népből, nyelvből, és a királyi szék előtt és a Bárány előtt álltak fehér ruhákba öltözve, kezükben pálmaágakkal.</verse>
				<verse number="10">És hangosan kiáltották: Az üdvösség a mi Istenünktől van, aki a királyi székben ül, és a Báránytól!</verse>
				<verse number="11">Az angyalok pedig mindnyájan a királyi szék, a vének és a négy élőlény körül állottak és a királyi szék előtt arcra borultak és imádták az Istent</verse>
				<verse number="12">eképen: Ámen! Az áldás és dicsőség és bölcsesség és hálaadás és tisztesség és hatalom és erő a mi Istenünké örökkön-örökké. Ámen.</verse>
				<verse number="13">Ekkor a vének közül egy megszólalt és ezt mondta nekem: Kik ezek a fehér ruhába öltözöttek és honnan jöttek?</verse>
				<verse number="14">És én azt mondtam neki: Uram, te tudod. És ő azt mondta nekem: Ezek azok, akik a nagy nyomorúságból jöttek és ruháikat megmosták és megfehérítették a Bárány vérében.</verse>
				<verse number="15">Ezért vannak az Isten királyi széke előtt és szolgálnak neki nappal és éjjel az ő templomában és a királyi székben ülő ővelük lakozik.</verse>
				<verse number="16">Nem éheznek többé és nem szomjaznak többé; sem a nap nem tűz rájuk, sem semmi hőség,</verse>
				<verse number="17">mert a Bárány, aki a királyi széknek közepette van, pásztorolja őket és elvezeti az élő vizek forrásaira és letöröl az Isten az ő szemükről minden könnyet.</verse>
			</chapter>
			<chapter number="8">
				<verse number="1">És mikor a hetedik pecsétet felnyitotta, csendesség lett a mennyben, mintegy fél óráig.</verse>
				<verse number="2">És láttam a hét angyalt, akik az Isten előtt álltak. Ezeknek hét trombitát adtak.</verse>
				<verse number="3">Az után egy másik angyal jött és megállt az oltárnál, arany füstölővel. Ennek sok füstölőszert adtak, hogy adja azt a szentek imádságaihoz az arany oltárra, amely a királyi szék előtt van.</verse>
				<verse number="4">És felszállt á füstölőszerek füstje a szentek imádságaival az angyal kezéből az Isten elé.</verse>
				<verse number="5">Azután vette az angyal a füstölőt és megtöltötte az oltár tüzével, majd lehajította a földre, és ekkor mennydörgés, csattanás, villámlás és földrengés támadt.</verse>
				<verse number="6">És a hét angyal, akinél a hét trombita volt, felkészült a trombitálásra.</verse>
				<verse number="7">Az első trombitált és jégeső esett és tűz vérrel vegyítve hullott a földre, úgyhogy a föld egyharmada megégett és az élőfák egyharmada megégett és minden zöldellő fű megégett.</verse>
				<verse number="8">A második angyal is trombitált: és mintha valami tűzzel égő nagy hegy zuhant volna a tengerbe, úgyhogy a tenger harmadrésze vérré változott.</verse>
				<verse number="9">És elpusztult a tengerben levő teremtmények egyharmad része, amelyekben élet volt, és a hajók egyharmad része elpusztult.</verse>
				<verse number="10">A harmadik angyal is trombitált: és az égből egy nagy csillag hullott le égve, mint egy fáklya. Ez ráesett, a folyók egyharmad részére és a vizek forrásaira.</verse>
				<verse number="11">A csillag neve pedig Üröm volt. Ettől a folyók harmadrésze ürömmé változott és sok ember meghalt a vizektől, mivel azok megkeseredtek.</verse>
				<verse number="12">A negyedik angyal is trombitált, és csapás sújtotta a nap harmadrészét és a hold harmadrészét és a csillagok harmadrészét, hogy azoknak harmadrésze elsötétüljön, és a nappal harmadrésze elveszítse világosságát és az éjtszaka hasonlóképen.</verse>
				<verse number="13">És láttam és hallottam, amint egy sas repült át az ég közepén és hangosan ezt mondta: Jaj, jaj, jaj a föld lakóinak, a három angyal trombitájának többi szava miatt, akik még trombitálni fognak!</verse>
			</chapter>
			<chapter number="9">
				<verse number="1">Az ötödik angyal is trombitált, és láttam egy csillagot, amely az égből lehullott a földre és annak adatott a pokoli mélység kulcsa.</verse>
				<verse number="2">Felnyitotta azért a pokoli mélységet és a mélységből olyan füst jött fel, mint valami nagy kemence füstje, úgyhogy a nap és a levegő elsötétült a mélység füstjétől.</verse>
				<verse number="3">És a füstből sáskák jöttek ki a földre és ezeknek olyan hatalom adatott, amilyen hatalmuk a földön a skorpióknak van.</verse>
				<verse number="4">És megmondatott nekik, hogy a föld füvét ne bántsák, se semmi zöldellőt, se semmi élőfát, hanem csak azokat az embereket, akiknek homlokán nincs az Isten pecsétje.</verse>
				<verse number="5">És meghagyatott nekik, hogy ne öljék meg, hanem csak kínozzák őket öt hónapon át. És kínzásuk olyan, mint a skorpió okozta kín, mikor megmarja az embert.</verse>
				<verse number="6">És azokban a napokban az emberek keresni fogják a halált, de nem találják, és kívánnának meghalni, de a halál elkerüli őket.</verse>
				<verse number="7">A sáskák alakja pedig hasonló volt a háborúra felkészített lovakéhoz: fejükön mintha arany korona lett volna és arcuk olyan volt, mint az emberi arcok.</verse>
				<verse number="8">És sörényük olyan volt, mint az asszonyi haj, és foguk, mint az oroszlánoké.</verse>
				<verse number="9">Páncéljuk is volt, mint a vaspáncél, és szárnyaik zúgása olyan volt, mint a csatára száguldó sok lovas-szekér dübörgése.</verse>
				<verse number="10">És farkuk olyan volt, mint a skorpióké. Fúlánkjuk is volt és farkukban volt erejük arra, hogy az embereknek öt hónapig ártsanak.</verse>
				<verse number="11">A pokoli mélység angyala volt felettük a király; annak neve héberül Abaddon, görögül pedig Apollion, azaz pusztító.</verse>
				<verse number="12">Az első jaj elmúlt; íme, ezután még két jaj következik.</verse>
				<verse number="13">A hatodik angyal is trombitált és szózatot hallottam az arany oltár négy szarva felől, amely Isten előtt van.</verse>
				<verse number="14">És a szózat ezt mondta a hatodik angyalnak, akinél a trombita volt: Oldozd fel azt a négy angyalt, akik a nagy folyamnál, az Eufrátesnél vannak megkötözve.</verse>
				<verse number="15">Feloldoztatott tehát a négy angyal, akik már készen állottak az órára, a napra, a hónapra és az esztendőre, hogy megöljék az emberek egyharmad részét.</verse>
				<verse number="16">És a lovas seregek száma húszezerszer tízezer volt — hallottam a számukat.</verse>
				<verse number="17">És így láttam a lovakat látomásban és a rajtuk ülőket, akiknek tűz-vörös, jácintkék és kénsárga páncéljuk volt; és a lovak feje olyan volt, mint az oroszlánok feje, és szájukból tűz és füst és kéngőz jött ki.</verse>
				<verse number="18">E három csapás ölte meg az emberek harmadrészét: a tűz, a füst és a kéngőz, amely a szájukból jött ki.</verse>
				<verse number="19">Mert a lovak ereje a szájukban és farkukban van; mert az ő farkuk kígyókhoz hasonló, amelyeknek fejük van és ezzel ártanak.</verse>
				<verse number="20">A többi emberek pedig, akiket e csapások nem öltek meg, nem tértek meg a maguk csinálta bálványoktól, hogy ne imádják többé az ördögöket és az arany, ezüst, érc, kő és fabálványokat, amelyek sem látni, sem hallani, sem járni nem tudnak.</verse>
				<verse number="21">És nem tértek meg gyilkosságaikból, sem varázslásaikból, sem paráználkodásaikból, sem tolvajlásaikból.</verse>
			</chapter>
			<chapter number="10">
				<verse number="1">És láttam egy másik erős angyalt az égből leszállani, felhő volt a ruhája, a fején szivárvány és az arca olyan volt, mint a nap, és lábai, mint a tűzoszlopok.</verse>
				<verse number="2">És a kezében nyitott könyvecske volt; és jobb lábával a tengerre lépett, a ballal pedig a földre.</verse>
				<verse number="3">És hangosan kiáltott, mint mikor az oroszlán ordít. És mikor kiáltott, megszólalt a hét mennydörgés a maga hangján.</verse>
				<verse number="4">És mikor a hét mennydörgés megszólalt, le akartam írni; és az égből szózatot hallottam, amely ezt mondta nekem: Pecsételd le, amiket a hét mennydörgés mondott és ne írd le azokat.</verse>
				<verse number="5">És az angyal, akit láttam állani a tengeren és a földön, felemelte jobb kezét az égre,</verse>
				<verse number="6">és megesküdött az örökkön-örökké élőre, aki teremtette a mennyet és a benne valókat, a földet és a rajta valókat, és a tengert és a benne valókat, hogy nem lesz már több idő,</verse>
				<verse number="7">hanem a hetedik angyal szavának napjaiban, amikor trombitálni kezd, — teljességre jut az Isten titka, amint örömhírként tudtul adta szolgáinak, a prófétáknak.</verse>
				<verse number="8">És a szózat, amelyet hallottam az égből, ismét szólt nekem, és ezt mondta: Menj el és vedd azt a nyitott könyvet, amely a tengeren és a földön álló angyal kezében van.</verse>
				<verse number="9">Odamentem tehát az angyalhoz és így szóltam neki: Add nekem a könyvecskét. És ő azt mondta nekem: Vedd és edd meg; megkeseríti ugyan a gyomrodat, de a szádban édes lesz, mint a méz.</verse>
				<verse number="10">És átvettem az angyal kezéből a könyvecskét és megettem és a számban olyan édes volt, mint a méz, de mikor megettem, megkeseredett a gyomrom.</verse>
				<verse number="11">És azt mondta nekem: Ismét prófétálnod kell sok nép és nemzet és nyelv és király felől.</verse>
			</chapter>
			<chapter number="11">
				<verse number="1">Azután egy vesszőhöz hasonló nádszálat adtak nekem e szóval: Kelj fel és mérd meg az Isten templomát, az oltárt és azokat, akik abban imádkoznak.</verse>
				<verse number="2">De a templom külső udvarát hagyd ki és ne mérd meg, mert a pogányoknak adatott és a szent várost tapodják majd negyvenkét hónapig.</verse>
				<verse number="3">És meghagyom az én két tanúmnak, hogy zsákruhába öltözve, ezerkétszázhatvan napig prófétáljanak.</verse>
				<verse number="4">Ezek az a két olajfa és két gyertyatartó, amelyek a föld Ura előtt állanak.</verse>
				<verse number="5">És, ha valaki bántani akarja őket, szájukból tűz jön ki, amely megemészti ellenségeiket. És ha valaki bántani akarja őket, annak így keli megöletnie.</verse>
				<verse number="6">Ezeknek megvan a hatalmuk arra, hogy bezárják az eget, hogy prófétálásuk ideje alatt ne legyen eső és van hatalmuk a vizeken, hogy vérré változtassák azokat és megverjék a földet mindenféle csapással, ahányszor csak akarják.</verse>
				<verse number="7">És mikor elvégzik majd bizonyságtételüket, a mélységből feljövő fenevad harcra kel ellenük és legyőzi és megöli őket.</verse>
				<verse number="8">És tetemeik ott feküsznek majd ama nagy város utcáján, amelyet lelki értelmezéssel Sodornának és Egyiptomnak hívnak, ahol az ő Urukat is megfeszítették.</verse>
				<verse number="9">És a népek és törzsek és nyelvek és nemzetek közül valók látják az ő holttestüket három és fél napig, és holttestüket nem engedik sírba tenni.</verse>
				<verse number="10">És a föld lakosai örülnek és ujjonganak rajtuk és ajándékokat küldenek egymásnak, mivel e két próféta gyötörte a föld lakosait.</verse>
				<verse number="11">De három és fél nap múlva élet lelkét adta beléjük az Isten és lábukra álltak, és nagy félelem szállott azokra, akik nézték őket.</verse>
				<verse number="12">És hatalmas szózatot hallottak az égből, amely azt mondta nekik: Jöjjetek fel idei és felmentek az égbe felhőben és látták őket ellenségeik.</verse>
				<verse number="13">És abban az órában nagy földrengés lett, úgyhogy a város tizedrésze összedűlt és megöletett a földrengésben hétezer ember, és a többiek megrémültek és dicsőséget adtak a menny Istenének.</verse>
				<verse number="14">A második jaj elmúlt; íme hamarosan jön a harmadik jaj.</verse>
				<verse number="15">És a hetedik angyal trombitált, ekkor hatalmas szózatok hangzottak a mennyben, amelyek így szóltak: Immár a mi Urunk és az ő Krisztusa uralkodik a világ felett és uralkodni fog örökkön-örökké.</verse>
				<verse number="16">És a huszonnégy vén, aki az Isten előtt ült királyi székben, arcra borult és így imádta az Istent:</verse>
				<verse number="17">Hálát adunk neked, Urunk, mindenható Isten, aki vagy és aki voltál, hogy nagy hatalmadat kezedbe vetted és uralkodásodat elkezdetted.</verse>
				<verse number="18">És megharagudtak a pogányok, de eljött a te haragod és annak az ideje, hogy a halottak megítéltessenek és megadd a jutalmat a te szolgáidnak, a prófétáknak és a szenteknek és azoknak, akik a te nevedet félik, kicsinyeknek és nagyoknak, és elpusztítsd azokat, akik a földet pusztítják.</verse>
				<verse number="19">És kitárult az Isten temploma a mennyben és láthatóvá lett az ő szövetségének ládája az ő templomában, majd villámlás, csattanás, mennydörgés, földrengés és nagy jégeső támadt.</verse>
			</chapter>
			<chapter number="12">
				<verse number="1">Azután nagy jel tűnt fel az égen: egy asszony, aki a napba öltözött és a hold volt a lába alatt és fején tizenkét csillagból való korona.</verse>
				<verse number="2">Várandós volt és szülési fájdalmában vajúdva kiáltozott.</verse>
				<verse number="3">És más jel is feltűnt az égen: íme, egy hatalmas, tűzvörös sárkány, amelynek hét feje volt és tíz szarva, és hét fején hét korona.</verse>
				<verse number="4">Ennek farka az ég csillagainak harmadrészét magával sodorta és a földre dobta azokat. És odaállt a sárkány a szülő asszony elé, hogy mikor szül, megegye annak fiát.</verse>
				<verse number="5">És szült fiúgyermeket, aki vasvesszővel pásztorol minden nemzetet. És gyermeke felragadtatott az Istenhez és az ő királyi székéhez.</verse>
				<verse number="6">Az asszony pedig a pusztába futott, ahol Istentől készített helye van, hogy ott táplálják őt ezerkétszázhatvan napig.</verse>
				<verse number="7">És háború támadt az égben: Mihály és az ő angyalai hadakoztak a sárkánnyal és a sárkány is hadakozott az ő angyalaival együtt,</verse>
				<verse number="8">de nem vehetett diadalt, úgyhogy többé helyük sem találtatott a mennyben.</verse>
				<verse number="9">így vettetett le a nagy sárkány, a régi kígyó, akit ördögnek és Sátánnak neveznek, aki mind az egész föld kerekségét megtéveszti; s így vettettek le a földre vele együtt az ő angyalai is.</verse>
				<verse number="10">Azután hatalmas szózatot hallottam az égben, amely ezt mondta: Most valósult meg az üdvösség és a hatalom és a mi Istenünk országa és az ő Krisztusának hatalma, mert levettetett a mi atyánkfiainak vádlója, aki vádolta őket éjjel-nappal a mi Istenünk előtt.</verse>
				<verse number="11">De ezek legyőzték őt a Bárány vérével és az ő bizonyságtételük beszédével és nem kímélték életüket mind halálig.</verse>
				<verse number="12">Ezért ujjongjatok, ti egek, és akik bennük lakoztok! Jaj a földnek és a tengernek, mert leszállt hozzátok az ördög, aki tele van nagy haraggal, mint aki tudja, hogy kevés ideje van.</verse>
				<verse number="13">Mikor tehát látta a sárkány, hogy levetették a földre, üldözni kezdte az asszonyt, aki a fiút szülte.</verse>
				<verse number="14">De az asszonynak két hatalmas sasszárny adatott, hogy elrepülhessen a pusztába az ő helyére, hogy táplálják ott ideig, időkig és az idő feléig a kígyó elől elrejtve.</verse>
				<verse number="15">A kígyó pedig a szájából az asszony után vizet lövelt mint egy folyót, hogy elsodortassa őt.</verse>
				<verse number="16">De a föld segített az asszonyon, mert a föld megnyitotta száját és elnyelte a folyót, amelyet a sárkány lövelt ki szájából.</verse>
				<verse number="17">Ekkor megharagudott a sárkány az asszonyra és elment, hogy hadakozzék a többiekkel, az ő magvából valókkal, akik az Isten parancsolatait megőrzik s akiknél megvan a Jézus bizonyságtétele. (18) És a tenger fövenyére állt.</verse>
			</chapter>
			<chapter number="13">
				<verse number="1">És láttam egy vadállatot feljönni a tengerből, amelynek tíz szarva és hét feje volt; szarvain tíz korona és fejein istenkáromlás nevei.</verse>
				<verse number="2">És a vadállat, amelyet láttam, hasonló volt a párduchoz: lába, mint a medve lába és szája, mint az oroszlán szája. És a sárkány odaadta neki erejét és trónját és nagy hatalmát.</verse>
				<verse number="3">És úgy láttam, hogy az egyik feje halálosan megsebesült, de halálos sebe meggyógyult. És csodálkozva nézett az egész föld a vadállatra.</verse>
				<verse number="4">És imádták a sárkányt, aki a hatalmat adta a vadállatnak, és imádták a vadállatot is e szavakkal: Ki hasonló a vadállathoz? Ki küzdhetne meg vele?</verse>
				<verse number="5">És adatott neki nagyokat és istenkáromlásokat mondó száj és adatott neki hatalom, hogy így cselekedjék negyvenkét hónapon át.</verse>
				<verse number="6">Megnyitotta tehát száját az Isten ellen való káromlásra, hogy káromolja az ő nevét és az ő sátorát, azokat, akik a mennyben laknak.</verse>
				<verse number="7">Az is megadatott neki, hogy hadakozzék a szentek ellen és legyőzze őket. És hatalom adatott neki minden törzsön és népen és nyelven és nemzeten;</verse>
				<verse number="8">és imádni fogja őt a föld minden lakója, akinek neve nincs beírva a megölt Bárány életkönyvébe a világ teremtése óta.</verse>
				<verse number="9">Ha van füle valakinek, hallja!</verse>
				<verse number="10">Ha valaki fogságra vet mást, maga is fogságba jut; ha valaki karddal öl, karddal kell megöletnie. Ide kell a szentek állhatatossága és hite!</verse>
				<verse number="11">Azután egy másik vadállatot láttam feljönni a földből, amelynek két szarva volt, bárányéhoz hasonló, de úgy beszélt, mint a sárkány.</verse>
				<verse number="12">És az előbbi vadállatnak minden hatalmát gyakorolja annak szemeláttára; és azt is cselekszi, hogy a föld és annak lakosai imádják az első vadállatot, amelynek halálos sebe meggyógyult.</verse>
				<verse number="13">És nagy jeleket tesz, és azt is, hogy tűz száll le az égből a földre, az emberek szeme láttára.</verse>
				<verse number="14">És megtéveszti a föld lakóit a jelekkel, amelyek azért adattak neki, hogy a vadállat előtt tegye azokat, és azt mondja a föld lakóinak, hogy készítsék el a vadállat képét, amelyet karddal sebesítettek meg, de megelevenedett.</verse>
				<verse number="15">És megadatott neki, hogy a vadállat képébe lelket adjon, hogy a vadállat képe beszéljen is és azt cselekedje, hogy mindazok, akik nem imádják a vadállat képét megölessenek.</verse>
				<verse number="16">És mindenkit, kicsinyeket és nagyokat, gazdagokat és szegényeket, szabadokat és szolgákat jobb kezükön vagy homlokukon bélyeggel jelöltet meg,</verse>
				<verse number="17">úgyhogy senki se vehessen, se el ne adhasson, csak az, akin a bélyeg van; a vadállat neve vagy nevének száma.</verse>
				<verse number="18">Ide kell a bölcsesség! Akinek értelme van számítsa ki a vadállat számát, mert az egy embernek a száma, és az ő száma hatszázhatvanhat.</verse>
			</chapter>
			<chapter number="14">
				<verse number="1">És láttam, és íme a Bárány ott állott a Sion hegyén és vele száznegyvennégyezeren, akiknek homlokára fel volt írva az ő neve és az ő Atyjának neve.</verse>
				<verse number="2">És hangot hallottam a mennyből, mint sok víz zúgását és mint hatalmas mennydörgés szavát, és a hang, amelyet hallottam, olyan volt, mint amikor a hárfások játszanak az ő hárfáikon.</verse>
				<verse number="3">És új éneket énekeltek a királyi szék előtt és a négy élőlény és a vének előtt; és senki sem tudta megtanulni az éneket, csak az a száznegyvennégyezer, akik áron vétettek meg a földről.</verse>
				<verse number="4">Ezek azok, akik nőkkel nem szennyezték be magukat, mert szüzek. Ezek azok, akik követik a Bárányt, ahová csak megy. Ezek áron vétettek meg az emberek közül, zsengéül az Isten és a Bárány számára.</verse>
				<verse number="5">És szájukban nem találtatott hazugság, mert ártatlanok.</verse>
				<verse number="6">És láttam egy másik angyalt az égbolt közepén repülni, akinél ott volt az örökkévaló evangéliom, hogy hirdesse azt a földön lakóknak és minden népnek és törzsnek és nyelvnek és nemzetnek,</verse>
				<verse number="7">és ezt mondta hangos szóval: Féljétek az Istent és neki adjatok dicsőséget, mert eljött az ő ítéletének órája, és imádjátok azt, aki teremtette a mennyet és a földet és a tengert és a vizek forrásait.</verse>
				<verse number="8">Ezt egy másik angyal követte, aki így szólt: Elesett, elesett a nagy Babilon, amely az ő paráznasága haragborából itatta meg az összes népeket!</verse>
				<verse number="9">És egy harmadik angyal is követte őket, aki hangosan ezt mondta: Ha valaki imádja a vadállatot és az ő képét és bélyegét felveszi homlokára vagy kezére,</verse>
				<verse number="10">az is inni fog az Isten haragjának borából, amely elegyítetlenül töltetett az ő haragjának poharába és tűzben, kéngőzben fog kínoztatni a szent angyalok előtt és a Bárány előtt,</verse>
				<verse number="11">és az ő kínoztatásuk füstje felszáll örökkön-örökké, és nem lesz nyugalmuk sem éjjel, sem nappal azoknak, akik imádják a vadállatot és az ő képét és akik felveszik az ő nevének bélyegét.</verse>
				<verse number="12">Ide kell a szentek állhatatosságra, akik megtartják az Isten, parancsolatait és a Jézusban vetett hitet.</verse>
				<verse number="13">És hangot hallottam az égből, amely ezt mondta nekem: írd meg: Boldogok a halottak, akik az Úrban halnak meg mostantól fogva. Bizony, ezt mondja a Lélek, mert megnyugosznak fáradságuktól és cselekedeteik követik őket.</verse>
				<verse number="14">És láttam, és íme, fehér felhő jött és a felhőn ült valaki, hasonló az Ember Fiához, fején arany korona, kezében éles sarló.</verse>
				<verse number="15">És más angyal jött ki a templomból, hangosan kiáltva annak, aki a felhőn ült: Ereszd neki sarlódat és arass, mert itt az aratás ideje, mivel megérett a föld aratni valója.</verse>
				<verse number="16">Ekkor a felhőn ülő rávetette sarlóját a földre és learattatott a föld.</verse>
				<verse number="17">Azután másik angyal jött ki a mennyei templomból és annál is éles sarló volt.</verse>
				<verse number="18">Ismét másik angyal az oltártól jött ki, akinek hatalma volt a tűzön és hangosan így kiáltott annak, akinél az éles sarló volt: Ereszd neki éles sarlódat és szüreteld le a föld szőlejének fürtjeit, mert már érettek a szőlőszemek.</verse>
				<verse number="19">Ekkor rávetette az angyal az ő éles sarlóját a földre és leszüretelte a föld szőlejét és belehányta az Isten haragjának nagy borsajtójába.</verse>
				<verse number="20">És megtaposták a borsajtót a városon kívül, és vér folyt ki a borsajtóból a lovak zablájáig ezerhatszáz futamatnyira.</verse>
			</chapter>
			<chapter number="15">
				<verse number="1">Ezután másik nagy és csodálatos jelt láttam a mennyben: hét angyalt, akiknél a hét utolsó csapás volt; mert ezek által lett teljessé az Isten haragja.</verse>
				<verse number="2">És olyasmit láttam, mint valami tűzzel elegyített üvegtenger, és akik győztek a vadállat felett, annak képe és nevének száma felett, azokat láttam ott állani az üvegtenger mellett Isten hárfáival kezükben.</verse>
				<verse number="3">És énekelték Mózesnek, az Isten szolgájának énekét és a Báránynak énekét eképen: Nagyok és csodálatosak a te dolgaid, mindenható Úr Isten, igazságosak és igazak a te útaid, óh népek Királya!</verse>
				<verse number="4">Ki ne félne téged, Uram, és ki ne dicsőítené a te nevedet? Mert egyedül csak te vagy szent. Eljönnek mind a pogányok és imádnak téged, mert a te igazságos ítéleteid nyilvánvalókká lettek.</verse>
				<verse number="5">És ezek után láttam, és megnyílt a mennyben a bizonyságtétel sátrának temploma,</verse>
				<verse number="6">és kijött a templomból a hét angyal, akinél a hét csapás volt, tiszta fehér gyolcsba öltözve és mellükön aranyövvel körülövezve.</verse>
				<verse number="7">És a négy élőlény közül az egyik a hét angyalnak hét aranycsészét adott át, telve az örökkön-örökké élő Isten haragjával.</verse>
				<verse number="8">És megtelt a templom füsttel az Isten dicsőségétől és hatalmától, úgyhogy senki sem mehetett be a templomba, míg a hét angyal hét csapása véget nem ért.</verse>
			</chapter>
			<chapter number="16">
				<verse number="1">És hangos szózatot hallottam a templomból, amely ezt mondta a hét angyalnak: Menjetek el és öntsétek ki az Isten haragjának hét csészéjét a földre.</verse>
				<verse number="2">És elment az első és kiöntötte csészéjét a földre? ekkor veszedelmes és fájdalmas fekély támadt azokon az embereken, akiken a vadállat bélyege volt és akik imádták az ő képét.</verse>
				<verse number="3">A második angyal is kiöntötte csészéjét a tengerre, és az olyanná lett, mint a halott vére, úgyhogy a tengerben minden élőlény elpusztult.</verse>
				<verse number="4">A harmadik angyal is kiöntötte csészéjét a folyókba és a vizek forrásaiba, és azok vérré váltak.</verse>
				<verse number="5">És hallottam, hogy a vizek angyala ezt mondta: Igaz vagy te Szent, aki vagy és aki voltál, hogy úgy ítéltél;</verse>
				<verse number="6">mivel a szentek és a próféták vérét ontották, te is vért adtál nekik inni; megérdemelték.</verse>
				<verse number="7">És hallottam, amint az oltár így szólt: Igen, mindenható Úr Isten, igazak és igazságosak a te ítéleteid.</verse>
				<verse number="8">A negyedik angyal is kiöntötte csészéjét a napra, és megadatott neki, hogy eltikkassza az embereket tűzzel.</verse>
				<verse number="9">És a nagy hőségben úgy eltikkadtak az emberek, hogy káromolták az Isten nevét, akinek hatalma van e csapásokon, de nem tértek meg, hogy neki dicsőséget adjanak.</verse>
				<verse number="10">Az ötödik angyal is kiöntötte csészéjét a vadállat trónjára, és az ő birodalma elsötétült; és rágták nyelvüket a kín miatt;</verse>
				<verse number="11">és káromolták a menny Istenét az ő kínjaik és fekélyeik miatt, de nem tértek meg cselekedeteikből.</verse>
				<verse number="12">A hatodik angyal is kiöntötte csészéjét a nagy folyamra, az Eufrátesre és kiszáradt annak vize, hogy út készüljön a napkelet felől jövő királyok számára.</verse>
				<verse number="13">És láttam a sárkány szájából és a vadállat szájából és a hamis próféta szájából három tisztátalan lelket kijönni, békákhoz hasonlókat;</verse>
				<verse number="14">mert ördögi lelkek azok, akik jeleket tesznek; akik elmennek az egész világnak királyaihoz, hogy összegyűjtsék őket a mindenható Isten ama nagy napjának viadalára.</verse>
				<verse number="15">Íme eljövök, mint a tolvaj; boldog, aki virraszt és őrzi ruháját, hogy ne járjon mezítelenül és meg ne lássák az ő szégyenét.</verse>
				<verse number="16">És egybe is gyűjtötték őket arra a helyre, amelyet héberül Armageddonnak neveznek.</verse>
				<verse number="17">És a hetedik angyal a levegőégre öntötte ki csészéjét, és hatalmas szózat hallatszott a templomból, a királyi szék felől, amely ezt mondta: Meglett!</verse>
				<verse number="18">Ekkor villámlás, csattanás, mennydörgés támadt és olyan hatalmas földrengés lett, amilyen nem volt amióta emberek vannak a földön: ilyen földrengés, ilyen nagy.</verse>
				<verse number="19">És a nagy város három részre szakadt, és a pogányok városai összeomlottak. És megemlékeztek Isten színe előtt a nagy Babilonról, hogy adjon annak inni az ő bosszús haragja borának poharából.</verse>
				<verse number="20">És minden sziget eltűnt és hegyeket sem lehetett többé találni.</verse>
				<verse number="21">Majd nagy jégeső esett az égből az emberekre olyan nagy szemekben, mint egy tálentom, és az emberek káromolták az Istent a jégverés miatt, mert annak csapása igen nagy volt.</verse>
			</chapter>
			<chapter number="17">
				<verse number="1">És jött egy a hét angyal közül, akinél a hét csésze volt és azt mondta nekem: Jöjj, megmutatom neked a nagy paráznát kárhoztató ítéletet, aki a sok vizen ül,</verse>
				<verse number="2">akivel a föld királyai paráználkodtak és az ő paráznaságának borától megrészegedtek a föld lakosai.</verse>
				<verse number="3">És lélekben elvitt engem egy pusztába, ahol láttam egy asszonyt ülni egy vörös vadállaton, amely tele volt istenkáromló nevekkel s amelynek hét feje és tíz szarva volt.</verse>
				<verse number="4">Ez az asszony bíborba és skarlátba öltözött, arannyal, drágakővel és gyöngyökkel volt felékesítve; kezében aranypohár, tele undoksággal és az ő paráznaságának szennyével.</verse>
				<verse number="5">És homlokára írva ez a titokzatos név: A nagy Babilon, a paráznáknak és a föld undokságainak anyja.</verse>
				<verse number="6">És láttam, hogy az asszony részeg a szenteknek és a Jézus vértanúinak vérétől, és nagy csodálkozással csodálkoztam, amikor láttam őt.</verse>
				<verse number="7">És az angyal így szólt nekem: Miért csodálkozol? Én megmondom neked az asszony titkát és a vadállatét, amely őt hordozza, amelynek hét feje és tíz szarva van.</verse>
				<verse number="8">A vadállat, amelyet láttál, volt és nincs. De fel fog jönni a mélységből és pusztulásra megy. És csodálkoznak a föld lakosai, akiknek neve nincs beírva az élet könyvébe e világ teremtése óta, mikor a vadállatot látják, amely volt és nincs, és mégis itt lesz.</verse>
				<verse number="9">Ide kell a bölcsességgel teljes értelem! A hét fej hét hegy, (amelyen az asszony ül) és hét király is:</verse>
				<verse number="10">öt közülük nincs többé. Egy itt van, a másik még nem jött el; és mikor eljön, csak kevés ideig uralkodhatik.</verse>
				<verse number="11">És a vadállat, amely volt és nincs, a nyolcadik, és a hét közül való és pusztulásra megy.</verse>
				<verse number="12">A tíz szarv pedig, amelyet láttál, tíz király: olyanok, akik még nem kaptak királyságot, hanem a vadállattal együtt, mint királyok, hatalmat kapnak egyetlen órára.</verse>
				<verse number="13">Ezek egy véleményen vannak és erejüket és hatalmukat átadják a vadállatnak.</verse>
				<verse number="14">Ezek majd a Bárány ellen harcolnak, de a Bárány legyőzi őket, mert ő uraknak Ura és királyoknak Királya, és akik vele vannak, azok elhívottak és választottak és hívek.</verse>
				<verse number="15">És szólt nekem: A vizek, amelyeket láttál, ahol a parázna ül: népek azok és sokaságok és nemzetek és nyelvek.</verse>
				<verse number="16">És a tíz szarv, amelyet láttál, és a vadállat gyűlölni fogják a paráznát és elhagyottá és mezítelenné teszik őt, és eszik húsát és megégetik őt tűzzel.</verse>
				<verse number="17">Mert az Isten adta szívükbe, hogy az ő akaratát cselekedjék és egy véleményen legyenek: hogy átadják királyi hatalmukat a vadállatnak, míg be nem teljesednek az Isten beszédei.</verse>
				<verse number="18">És az asszony, akit láttál, ama nagy város, amely uralkodik a föld királyain.</verse>
			</chapter>
			<chapter number="18">
				<verse number="1">És ezek után más angyalt láttam leszállani a mennyből, akinek nagy hatalma volt, úgyhogy dicsősége beragyogta a földet.</verse>
				<verse number="2">Ez teljes erejéből így kiáltott: Elesett, elesett a nagy Babilon és az ördögök lakóhelyévé lett, minden tisztátalan lélek tömlöcévé és minden tisztátalan, undok madár börtönévé.</verse>
				<verse number="3">Mert dühös paráznaságának borából ivott minden nemzet, és a föld királyai vele paráználkodtak, és a föld kereskedői az ő féktelen pazarlásából gazdagodtak meg.</verse>
				<verse number="4">Azután az égből más szózatot hallottam, amely ezt mondta: Fussatok ki belőle, én népem, hogy ne legyetek részesek az ő bűneiben és ne kapjatok a reá váró csapásokból,</verse>
				<verse number="5">mert az ő bűnei az égig halmozódtak és megemlékezett az Isten az ő gonoszságairól.</verse>
				<verse number="6">Fizessetek neki úgy, amint ő fizetett nektek és az ő cselekedeteit kétszeresen toroljátok meg; amely pohárból ő itatott titeket, abból kétannyit adjatok neki.</verse>
				<verse number="7">Amennyire dicsőítette magát és dobzódott, annyi kínnal és gyásszal fizessetek neki; mert ezt mondja az ő szívében: Úgy ülök, mint egy királynő és nem vagyok özvegy és nem látok gyászt soha.</verse>
				<verse number="8">Ezért megjönnek majd egy napon őrá az ő csapásai, a döghalál, a gyász és az éhínség, és tűzzel égetik meg; mert erős az Úr, az Isten, aki megítéli őt.</verse>
				<verse number="9">És a föld királyai, akik vele paráználkodtak és dobzódtak, siratják őt és jajgatnak felette, mikor az ő égésének füstjét látják,</verse>
				<verse number="10">távolról megállanak és az ő kínjaitól való féltükben így szólnak: Jaj, jaj, te nagy város Babilon, te hatalmas város, hogy egy óra alatt jött el a te elítéltetésed!</verse>
				<verse number="11">És a föld kereskedői is sírnak és jajgatnak felette, mert az ő áruikat többé senki sem veszi:</verse>
				<verse number="12">Arany- és ezüst-, drágakő- és gyöngy-, gyolcs- és bíbor-, selyem- és skárlátárukat és mindenféle tujafát és mindenféle elefántcsonttárgyat, a legdrágább fából, ércből, vasból, márványból készült mindenféle edényt.</verse>
				<verse number="13">és fahéjat és fűszereket és füstölő szereket és kenőcsöket és tömjént és bort és olajat és zsemlyelisztet és gabonát és barmokat és juhokat és lovakat és kocsikat és rab szolgákat és emberi lelkeket.</verse>
				<verse number="14">És az a gyümölcs, amelyre lelked vágyott, eltűnt előled; és minden pompád és kincsed elveszett és soha többé azokat nem találod.</verse>
				<verse number="15">Akik ezekkel kereskedtek, akik meggazdagodtak belőle, az ő kínjától való félelmük miatt messze állanak, sírva és jajgatva,</verse>
				<verse number="16">és ezt mondják: Jaj, jaj a nagy város, amely gyolcsba, bíborba és skarlátba öltözött arannyal, drágakővel és gyönggyel díszítve, hogy elpusztult egy óra alatt annyi gazdagság!</verse>
				<verse number="17">És minden hajókormányos és a parti hajósok mind, és az evezősök, és mindazok, akik a tengeren kereskednek, távol állottak,</verse>
				<verse number="18">és kiáltottak, mikor látták égésének füstjét, és ezt mondták: Hol van párja ennek a nagy városnak?</verse>
				<verse number="19">És port hintettek fejükre, sírtak és jajgattak és ezt kiáltották: Jaj, jaj, ez a nagy város, amelyben mindenki, akinek hajói voltak a tengeren, meggazdagodott az ő drágaságaiból, — hogy elpusztult egy óra alatt!</verse>
				<verse number="20">Ujjongj felette, te menny, és ti szentek, apostolok és próféták, mert Isten érettetek állt bosszút rajta.</verse>
				<verse number="21">És egy erős angyal felemelt egy malomkőhöz hasonló nagy követ és a tengerbe dobta és ezt mondta: így, egy dobással vettetik majd le Babilon, ama nagy város, és többé nem találtatik.</verse>
				<verse number="22">És hárfások, zenészek, fuvolások és trombitások zenéje többé nem hallatszik benned és semmiféle mesterember nem található többé benned és malomzúgás sem hallatszik többé benned.</verse>
				<verse number="23">És lámpás fénye sem világít többé benned; vőlegény és menyasszony hangja sem hallatszik többé benned; a te kereskedőid voltak a föld urai, mert a te bűvölésed által tévelyedtek el mind a népek.</verse>
				<verse number="24">És próféták és szentek vére találtatott abban és mindazoké, akiket megöltek a földön.</verse>
			</chapter>
			<chapter number="19">
				<verse number="1">És ezek után hallottam, mint nagy sokaság hatalmas szavát a mennyben, ezt a szózatot: Halleluja! Az üdvösség és a dicsőség és a hatalom a mi Istenünké,</verse>
				<verse number="2">mert igazak és igazságosak az ő ítéletei és elítélte a nagy paráznát, amely a földet megrontotta az ő paráznaságával és számonkérte kezéből az ő szolgáinak vérét.</verse>
				<verse number="3">És másodszor is így szóltak: Halleluja! és annak füstje fel.száll örökkön-örökké!</verse>
				<verse number="4">És leborult a huszonnégy vén s a négy élőlény és imádta az Istent, aki a királyi székben ült, és ezt modta: Ámen! Halleluja!</verse>
				<verse number="5">És a királyi széktől hang hallatszott, amely így szólt: Dicsérjétek a mi Istenünket minden ő szolgái, akik félitek őt, kicsinyek is nagyok!</verse>
				<verse number="6">És hallottam, mint nagy sokaság hangját és mint sok víz zúgását és mint erős mennydörgés zengését, ezt a szózatot: Halleluja! Mert uralkodik az Úr, a mi Istenünk, a Mindenható!</verse>
				<verse number="7">Örüljünk és örvendezzünk, és adjunk dicsőséget neki, mert eljött a Bárány menyegzője és az ő menyasszonya már felkészült.</verse>
				<verse number="8">És megadatott neki, hogy ragyogóan tiszta gyolcsba öltözzék; a gyolcs ugyanis a szentek igaz cselekedetei.</verse>
				<verse number="9">És az angyal ezt mondta nekem: írd meg: Boldogok azok, akik a Bárány menyegzőjének vacsorájára hivatalosak! És szólt nekem: Ezek az Istennek igaz beszédei!</verse>
				<verse number="10">Ekkor lábaihoz borultam, hogy imádjam, de ő így szólt nekem: Vigyázz, ne tedd, mert én szolgatársad vagyok neked és atyádfiainak, akiké a Jézus bizonyságtétele. Istent imádd. Jézus bizonyságtétele ugyanis a prófétaság Lelke.</verse>
				<verse number="11">És láttam, hogy megnyílt az ég, és íme egy fehér ló jelent meg és aki rajta ül, annak a neve: Hű és Igaz. Ez igazságosan ítél és harcol.</verse>
				<verse number="12">És szeme olyan, mint a tűzláng, és fején sokágú királyi korona; és név volt ráírva, amelyet senki sem tud, csak ő maga.</verse>
				<verse number="13">És vérbe mártott ruha volt rajta, az ő neve pedig: az Isten Igéje.</verse>
				<verse number="14">És a menny seregei követték őt fehér lovakon, fehér és tiszta gyolcsba öltözve.</verse>
				<verse number="15">Szájából éles kard jött ki, hogy azzal verje a pogányokat; és vasvesszővel fogja őket pásztorolni és ő tapossa a mindenható Isten haragja hevének borsajtóját.</verse>
				<verse number="16">És ruháján, a csípőjénél ez a név volt odaírva: Királyoknak Királya és Uraknak Ura,</verse>
				<verse number="17">És láttam egy angyalt állani a napban, aki hangosan így kiáltott az ég közepén átrepülő összes madaraknak: Jöjjetek ide és gyülekezzetek össze az Isten nagy lakomájára,</verse>
				<verse number="18">hogy egyétek a királyok húsát és a vezérek húsát és a hatalmasok húsát és a lovak és a rajtuk ülők húsát és mindenkinek húsát, szabadokét és szolgákét, kicsinyeket és nagyokét.</verse>
				<verse number="19">És láttam, hogy a vadállat, a föld királyai és az ő seregeik összegyűltek, hogy harcoljanak a lovon ülő ellen és az ő serege ellen.</verse>
				<verse number="20">És foglyul esett a vadállat és vele együtt a hamis próféta, aki a csodákat cselekedte ő előtte, amelyekkel elhitette azokat, akik a vadállat bélyegét felvették és akik imádták annak képét: mind a ketten elevenen belevettettek a kénkővel égő tüzes tóba.</verse>
				<verse number="21">A többieket pedig a lovon ülőnek kardja ölte meg, amely az ő szájából jött ki és a madarak mind jól laktak azok húsával.</verse>
			</chapter>
			<chapter number="20">
				<verse number="1">És láttam egy angyalt leszállani a mennyből, akinél volt a mélység kulcsa, és nagy lánc volt a kezében.</verse>
				<verse number="2">Ez megfogta a sárkányt, a régi kígyót, aki az Ördög és Sátán és megkötözte ezer esztendőre.</verse>
				<verse number="3">És a mélységbe vetette őt, azután bezárta és lepecsételte azt felette, hogy el ne hitesse többé a népeket, míg el nem telik az ezer esztendő; akkor aztán majd felkell őt oldozni egy kis időre.</verse>
				<verse number="4">És láttam királyi székeket, amelyeken ültek azok, akikre az ítélet bízatott. És láttam azoknak lelkét, akiknek fejőket vették a Jézusról való bizonyságtételük miatt és az Isten beszédéért és akik nem imádták a vadállatot, sem az ő képét, sem az ő bélyegét homlokukra és kezükre nem vették: és életre keltek és uralkodtak Krisztussal ezer esztendeig.</verse>
				<verse number="5">A többi halott pedig nem kelt életre, míg el nem telik az ezer esztendő. Ez az első feltámadás.</verse>
				<verse number="6">Boldog és szent az, akinek része van az első feltámadásban: ezeken nincs hatalma a második halálnak, hanem az Istennek és Krisztusnak papjai lesznek és uralkodnak vele ezer esztendeig.</verse>
				<verse number="7">És mikor eltelik az ezer esztendő, a Sátán szabadon bocsáttatik börtönéből,</verse>
				<verse number="8">és kimegy, hogy elhitesse a föld négy sarkán levő népeket, Gógot és Mágógot, hogy háborúra gyűjtse őket össze, akiknek száma, mint a tenger fövenye.</verse>
				<verse number="9">És feljöttek a föld széles síkjaira és körülvették a szentek táborát és a szeretett várost; de Istentől a mennyből tűz szállott alá és megemésztette őket.</verse>
				<verse number="10">És az ördög, aki elhitette őket, a tüzes kénkőtóba vettetett, ahol van a vadállat és a hamis próféta, és kínoztatnak éjjel-nappal örökkön-örökké.</verse>
				<verse number="11">És láttam egy nagy fehér királyi széket és a rajta ülőt, akinek tekintete elől úgy eltűnt a föld és az ég, hogy helyük sem volt található.</verse>
				<verse number="12">És láttam a halottakat, nagyokat és kicsinyeket a királyi szék előtt állani, és könyvek nyittattak fel; azután másik könyv nyittatott fel, amely az életnek könyve. A halottak pedig cselekedeteik szerint azokból ítéltettek meg, amik a könyvekbe be voltak írva.</verse>
				<verse number="13">A tenger is kiadta a benne levő halottakat, és a halál és a pokol szintén kiadták a náluk levő halottakat, és megítéltetett kiki az ő cselekedetei szerint.</verse>
				<verse number="14">És a halál és a pokol a tűznek tavába vettetett. Ez a második, halál, a tűznek tava.</verse>
				<verse number="15">És ha valakit nem találtak beírva az élet könyvébe, az a tűznek tavába vettetett.</verse>
			</chapter>
			<chapter number="21">
				<verse number="1">Ezután láttam új eget és új földet, mert az első ég és az első föld elmúlt és tenger többé nem volt.</verse>
				<verse number="2">És láttam a szent várost, az új Jeruzsálemet, amely az Istentől száll le a mennyből, elkészítve, mint egy férje számára felékesített menyasszonyt.</verse>
				<verse number="3">És hallottam hatalmas szózatot, amely ezt mondta a királyi székből: íme, az Isten sátora az emberekkel van, és velük lakozik és azok az ő népei lesznek és maga az Isten lesz velük.</verse>
				<verse number="4">És letöröl minden könnyet az ő szemükről, és halál nem lesz többé, sem gyász, sem kiáltás, sem fájdalom nem lesz többé, mert az előbbi dolgok elmúltak.</verse>
				<verse number="5">És a királyi székben ülő így szólt: Íme mindent újjá teszek. És azt mondta: írd meg! Mert ezek a beszédek hűek és igazak!</verse>
				<verse number="6">És szólott nekem: Meglett! Én vagyok az Alfa és az Ómega, a kezdet és a vég. Én a szomjazónak adni fogok az élet vizének forrásából ingyen.</verse>
				<verse number="7">Aki győz, örökségül nyeri ezeket: és annak Istene leszek és az fiam lesz nekem.</verse>
				<verse number="8">A gyáváknak ellenben és a hitetleneknek, az utálatosaknak és gyilkosoknak és paráznáknak és kuruzslóknak és bálványimádóknak és minden hazugnak: azoknak, a tűzzel és kénkővel égő tóban lesz részük, ami a második halál.</verse>
				<verse number="9">Azután odajött hozzám egy a hét angyal közül, akinél a hét utolsó csapással telt csésze volt, és így szólt nekem: Jöjj és én megmutatom neked a menyasszonyt, a Bárány feleségét.</verse>
				<verse number="10">És felvitt engem lélekben egy nagy és magas hegyre és megmutatta nekem a szent várost, Jeruzsálemet, amely Istentől szállott alá a mennyből;</verse>
				<verse number="11">benne volt az Isten dicsősége. Világossága hasonló volt a legdrágább kőhöz, a tündöklő jáspishoz.</verse>
				<verse number="12">És nagy és magas fala volt, tizenkét kapuja és a kapuknál tizenkét angyal, és felírott nevek: ezek Izrael fiai tizenkét törzsének nevei:</verse>
				<verse number="13">napkeletről három kapu, északról három kapu, délről három kapu, napnyugatról három kapu.</verse>
				<verse number="14">És a város falának tizenkét alapköve volt és azokon a Bárány tizenkét apostolának nevei.</verse>
				<verse number="15">Annál pedig, aki velem beszélt, volt egy arany mérővessző, hogy megmérje a várost, annak kapuit és falát.</verse>
				<verse number="16">És a város négyszögben fekszik, úgyhogy a hossza annyi, mint a szélessége. És megmérte a várost a mérővesszővel: tizenkétezer futamat: hossza, szélessége és magassága egyenlő.</verse>
				<verse number="17">És megmérte falát, száznegyvennégy könyök emberi mértékkel, ami angyalé is.</verse>
				<verse number="18">És fala jáspisból épült; a város pedig tiszta arany, tiszta üveghez hasonló.</verse>
				<verse number="19">És a város falának alapköveit mindenféle drágakő ékesítette; az első alapkő jáspis; a második zafir; a harmadik kálcedon; a negyedik smaragd;</verse>
				<verse number="20">az ötödik sárdonix; a hatodik szárdius; a hetedik krizolitus; a nyolcadik berill; a kilencedik topáz; a tizedik krisopráz; a tizenegyedik jácint; a tizenkettedik ametiszt.</verse>
				<verse number="21">A tizenkét kapu pedig tizenkét gyöngy; minden egyes kapu egy-egy gyöngyből volt és a város utcája tiszta arany, mint az átlátszó üveg.</verse>
				<verse number="22">És templomot nem láttam abban; mert az Úr, a mindenható Isten annak temploma és a Bárány.</verse>
				<verse number="23">És a városnak nincs szüksége a napra, sem a holdra, hogy világítsanak benne, mert Isten dicsősége világosította azt meg, és szövétneke a Bárány.</verse>
				<verse number="24">És a pogányok az ő világosságában fognak járni és a föld királyai abba viszik dicsőségüket.</verse>
				<verse number="25">És kapuit nem zárják be nappal — éjtszaka ugyanis nem lesz ott;</verse>
				<verse number="26">és abba viszik a pogányok dicsőségét és kincseit.</verse>
				<verse number="27">És nem megy be abba semmi tisztátalan, sem aki utálatosságot cselekszik, vagy hazugságot, hanem csak azok, akik beírattak az élet könyvébe, amely a Bárányé.</verse>
			</chapter>
			<chapter number="22">
				<verse number="1">És megmutatta nekem az élet vizének folyóját, amely olyan ragyogó volt, mint a kristály s az Istennek és a Báránynak királyi székéből eredt.</verse>
				<verse number="2">Utcája közepén és a folyó innenső és túlsó partján az élet fája volt, amely tizenkétszer termett gyümölcsöt, minden hónapban megtermetté a maga gyümölcsét; és a fa levelei a népek gyógyítására valók.</verse>
				<verse number="3">És semmi elátkozott sem lesz többé; és Istennek és a Báránynak királyi széke lesz benne, és az ő szolgái fognak neki szolgálni,</verse>
				<verse number="4">és látják az ő orcáját s az ő neve ott lesz a homlokukon.</verse>
				<verse number="5">És éjtszaka nem lesz többé, és nem lesz szükségük lámpásra, sem napvilágra, mert az Úr Isten világosítja meg őket és országolnak örökkön-örökké.</verse>
				<verse number="6">És azt mondta nekem: E beszédek hűek és igazak; és az Úr, a próféták lelkének Istene, elküldötte angyalát, hogy megmutassa szolgáinak mindazt, aminek hamarosan meg kell lennie.</verse>
				<verse number="7">íme, eljövök hamar! Boldog, aki; megtartja e könyv prófétai beszédeit!</verse>
				<verse number="8">Én, aki ezeket hallottam és láttam, János vagyok. És mikor meghallottam és megláttam, leborultam az angyal lába előtt, hogy imádjam őt, aki nekem ezeket megmutatta.</verse>
				<verse number="9">De ő így szólt nekem: Vigyázz; ne tedd, mert én szolgatársad vagyok neked és atyádfiainak, a prófétáknak, és azoknak, akik megtartják e könyv beszédeit. Az Istent imádd!</verse>
				<verse number="10">Azután így szólt nekem: Ne pecsételd le e könyv prófétálásának beszédeit, mert az idő közel van.</verse>
				<verse number="11">Aki igazságtalan, legyen igazságtalan ezután is; és aki förtelmes, legyen förtelmes ezután is; és aki igaz, cselekedjék igazságot ezután is; és aki szent, legyen szent ezután is!</verse>
				<verse number="12">íme, hamar eljövök; és az én jutalmam velem van, hogy megfizessek mindenkinek a szerint, amilyen a cselekedete.</verse>
				<verse number="13">Én vagyok az Alfa és az Ómega, az első és az utolsó, a kezdet és a vég.</verse>
				<verse number="14">Boldogok, akik megmossák ruhájukat, hogy joguk legyen az élet fájához és bemehessenek a kapukon a városba.</verse>
				<verse number="15">De künn maradnak az ebek és a kuruzslók és a paráznák és a gyilkosok és a bálványimádók és mindazok, akik szeretik és cselekszik a hazugságot.</verse>
				<verse number="16">Én, Jézus, küldöttem el az én angyalomat, hogy bizonyságot tegyen nektek ezekről a gyülekezetekben. Én vagyok Dávid ama gyökere és sarja: a tündöklő hajnalcsillag.</verse>
				<verse number="17">A Lélek és a menyasszony mondja: Jöjj! És aki hallja, az is mondja: Jöjj! Aki szomjúhozik, jöjjön el, és aki akarja, vegye el az élet vizét ingyen.</verse>
				<verse number="18">Én bizonyságot teszek mindenkinek, aki hallja e könyv prófétai beszédeit: ha valaki ezekhez hozzátesz, az Isten azokkal a csapásokkal sújtja, amelyek e könyvben megírattak.</verse>
				<verse number="19">És ha valaki elvesz e prófétai könyv beszédeiből, Isten is elveszi az ő részét az élet fájából, a szent városból és azokból, amik e könyvben megírattak.</verse>
				<verse number="20">Ezt mondja, aki ezekről bizonyságot tesz: Bizony, hamar eljövök. Ámen. Jövel, Uram Jézus!</verse>
				<verse number="21">Az Úr Jézus Krisztus kegyelme legyen mindenekkel! Ámen.</verse>
			</chapter>
		</book>
	</testament>
</bible>